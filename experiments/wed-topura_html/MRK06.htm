<!DOCTYPE html>
<html lang="wed">
<head>
<meta charset="UTF-8" />
<link rel="stylesheet" href="gentiumplus.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Topura (Wedau) Mark Mark 6</title>
<meta name="keywords" content="Topura (Wedau) Mark, wed, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>Mark</a></li>
<li><a href='MRK05.htm'>&lt;</a></li>
<li><a href='MRK.htm'>6</a></li>
<li><a href='MRK07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Yesu au Nasaret hi hinidodorei. </div> <div class='p'> <span class="verse" id="V1">1&#160;</span>Yesu ana tauvotaghotagho maitehi naꞌi dobuna hi voterei ma hi naꞌeme ana au meyagai ohohina.   </div><div class='p'> <span class="verse" id="V2">2&#160;</span>Au Sabate, viharaharamana ivi kareni, pari au numana. Rava maghamaghauhi kampa ma marainana tauna hi nonori, tauhi anataputapuhi hi ghohorihi. Tauhi hi rau-bayadana vivirihi, “Weꞌi haramanana mepa i vaini? Ma meiyei i rau-nuwahuyahuya ma menanaꞌarena da anibaha ghaeghaehi e ghohaghohaꞌi?”   <span class="verse" id="V3">3&#160;</span>Tauhi hi riwana vivirihi, “Tauna yamna tau vowa, Mary natuna tautuwaghina, James, Joses, Judas ma Simon varehihi. Ma novunovuna muhomuhohi weka he maꞌamaꞌae, tauna bo?” Yamna aubaina tauhi, hi hinidodorei.   </div><div class='p'> <span class="verse" id="V4">4&#160;</span>Yesu i riwehi ipa, “God ana tau dede rava hevivi ponavowehi ma ahi meyagai ohohina ravahi, ahi dam ma ahi ghughuni ravahi egha hitavi ateateyehi.”   <span class="verse" id="V5">5-6&#160;</span>Rava tauna egha hitavi tumaghanei ma tauna i baheꞌi. Yesu egha anibaha ghaeghaehi ita ghohahi aubaina tauhi egha itavi tumaghanei aubaina, tauna rava doridoriahi hi yahiyavahi ava ivo dadanihi ma hi yawahana. Ma tauna meyagai i naenihi ma rava ivi haraharamanihi.   </div><div class='s'>Yesu ana tauvotaghotagho 12 i pari-tawanana hopunehi. </div> <div class='p'> <span class="verse" id="V7">7&#160;</span>Yesu ana tauvotaghotagho 12 i ghorehi da hivi tagogiyehi ma ruwaruwaghei ava, i pari-tawanehi au meyagai gheha. Tauna, aruwa-apoapoehi ani vovaihubahi, riwapanana i verehi,   <span class="verse" id="V8">8&#160;</span>ma i riwehi ipa, “Weꞌi ami naena au horana, ami dighona ava ona vaini, egha purapura ghehauhi egha yam, egha autu, egha money autuna.   <span class="verse" id="V9">9&#160;</span>Ae humahuma ona oteni ma egha kwama ghehauhi ona vowai.”   <span class="verse" id="V10">10&#160;</span>Tauna maitena i riwehi ipa, “Metauna au meyagaina ona enae ma aiyaꞌi ravana e maꞌaemaꞌae naonaowemi, ana au numana ava ona maꞌamaꞌae da meyagaina ona voterei.   <span class="verse" id="V11">11&#160;</span>Ina pa metauna meyagaina ravahi egha hina maꞌe naonaowemi, bo egha hina rau-tanighanemi, yamna ona voterehi ma aemi vunavunana ona rau-habuhabui. Yamna tauhi ahi pariputu.”<a href="#FN1" class="notemark">*<span class="popup"> Mai Jewish, aiyavoꞌina ava da ahi dobu Israꞌel hi hoputawaneꞌi ma he wanawana virameyehi Israꞌel dobuna au parata yamna aeyapayapahi vunavunana, he rau-rauhabuhabui da tauhi hita ahime. Yesu ana tauvotaghotagho hita ghohai da rava naꞌi au meyagaina hita notai da, “Tauhi hita ririwehi hita pa, taumi o mira, me taumi egha mai Jew.”</span></a> <a href="#FN2" class="notemark">†<span class="popup"> Act 13:50-51</span></a>   </div><div class='p'> <span class="verse" id="V12">12&#160;</span>Anina ma hi nae ma rava auwarihi hi rau-guguya ma hi riwehi hipa, “Ami ghoha, apoapoehi ona voterehi ma God awarina ona nememeꞌi.”   <span class="verse" id="V13">13&#160;</span>Tauhi aruwa-apoapoehi maghamaghauhi hivo vaihubahi ma hivi hopunihi ma olive oil rava doridoriahi, au koyahi hi hiwaghihi da hi yawahana.<a href="#FN3" class="notemark">‡<span class="popup"> Jam 5:14</span></a>   </div><div class='s'>John Tau Babataito ana hiraghe. </div> <div class='p'> <span class="verse" id="V14">14-15&#160;</span>Dobu taputapuna ravahi, Yesu he dededei ma riwana i raꞌata. Rava ghehauhi hipa, “John tau babataito i yawahaname. Yamna aubaina da anibaha ghaeghaehi e ghohaghohahi.” Rava ghehauhi hipa, “Tauna Elijah.” Ma rava ghehauhi hipa, “Tauna yamna God ana peroveta, warihagha.”   <span class="verse" id="V16">16&#160;</span>Guyau Herod<a href="#FN4" class="notemark">§<span class="popup"> Guyau Herod: Herod Antipas, Galili guyauna.</span></a> i nonori ma ipa, John tau babataito koyana taꞌu a tarautuini ma i yawahaname;<a href="#FN5" class="notemark">*<span class="popup"> 2 Ki 2:1-15, Mal 4:5-6</span></a>   <span class="verse" id="V17">17&#160;</span>Herod i am hegara da John hi pani ma au deri hi terei, weꞌi aubaina, tauna Herod i riwana haigiriyei ipa, “Ghoha apoapoena u ghohai da varehim Philip awana u vaini.” Herod i am hegara da John hi pani ma au deri hi terei, aubaina tauna, varehina Philip awana Herodias, i ravaghi.   <span class="verse" id="V18">18&#160;</span>John tau babataito, Herod i riwananonowei ipa, “Ghoha apoapoena u ghohai da varehim awana u ravaghi.”   <span class="verse" id="V19">19&#160;</span>Yamna aubaina Herodias, John i rau-amoghaighaiyei ma i ghoheghohei da itavi hiragheni ma Herod i taraghaghari.   <span class="verse" id="V20">20&#160;</span>Herod, John i rovorovowei, aubaina tauna yamna rava ahiꞌahina mavi vivireina. Yamna aubaina vihiraghenana i taraghaghari. Tauna i ghoheghohei da mara maghamaghaunana John ita rau-rautanighanei, havena da ana au dede, tauna evivi nuwaragharagha.   </div><div class='p'> <span class="verse" id="V21">21&#160;</span>Herod ana tupuwa au marana, Herodias, ana gavogavo ivi aꞌroni. Herod, ana tupuwa marana, torehana i terei ma dobu babadahi, ahitaunoya, ghavighaviyana babadahi da mai Galili rava ghaeghaehi ghehauhi maitehi, aubaihi.   <span class="verse" id="V22">22&#160;</span>Herodias natuna guguhinina, au torehana i hara, Herod ana taomana maitehi hi inanai ma hivi eraerawei. Yamna aubaina Guyau Herod, guguhinina i riwei ipa, “Am ghohaghohana aiwaꞌi? Am ghohaghohana anataputapuna ana verem.   <span class="verse" id="V23">23&#160;</span>God au matana, a ririwem da am ghohaghohana anataputapuna ana verem, ina pa aꞌu viguyau tupona ma ghoheghohei yamna maiteni ana verem.”   </div><div class='p'> <span class="verse" id="V24">24&#160;</span>Guguhinina i nae da ayona i rau-bayadei, “Aiwaꞌi ana vibaghei?”  </div><div class='p'>Ayona i pari-beyana ipa, “John tau babataito koyana mavi baghei.”   </div><div class='p'> <span class="verse" id="V25">25&#160;</span>Guguhinina, yaghiyaghina ava i naeme Guyau awarina ma i haighiriyei ipa, “A ghoheghohei da weka ma marina, John Taubabataito koyana au aboma ma terei ma mavereꞌu.”   <span class="verse" id="V26">26&#160;</span>Guyau i nonori ma ivi nuwaboya kauwa, wate egha tagotagogina da itapari virevirei, aubaina tauna ana taomana au matahi ma iparivai nuwaghani.   <span class="verse" id="V27">27&#160;</span>Yaghiyaghina ava, tau vihiraghena ghehauna i hegari da John koyana ita neiyaꞌi. Tau vighaviya i nae, au deri ma John uwana ita rau-tuini,   <span class="verse" id="V28">28&#160;</span>ma au aboma i terei ma i naiyai da guguhinina hi verei ma tauna ayona i verei.   <span class="verse" id="V29">29&#160;</span>Marainana John tau babataito ana tauvotaghotagho tauna, hiraghena tuyeghana hi nonori, yamna hi neꞌi da tupuwana hi vaini da au kokowaga hivi enoi.   </div><div class='s'>Yesu rava maghauhi 5000 i ghamohi. </div> <div class='r'>(Mat 14:13-21; Luk 9:10-17; Jhn 6:1-14)  </div><div class='p'> <span class="verse" id="V30">30&#160;</span>Yesu ana Apostle, ahi au bagibagi hi neneyana, hi wana virameyehi awarina ma aiwaꞌi hi ghohaghohahi da hivi haraharamaneiya, hivi heghei.   <span class="verse" id="V31">31&#160;</span>Ma na marainana, rava maghamaghauhi, hi naenae auwarihi ma hi wanawana virameyehi. Yesu ana tauvotaghotagho maitehi egha mepa ahi gavogavo da hita am. Yesu i riwehi ipa, “Tautaiava tana nae, au mutuyuwa, mepa rava egha hita maꞌemaꞌeyana ma tanavi yawahi.”   <span class="verse" id="V32">32&#160;</span>Au waga hi geru ma hi damana au mutuyuwa, mepa rava egha hita maꞌemaꞌeyana.   </div><div class='p'> <span class="verse" id="V33">33&#160;</span>Rava maghamaghauhi, tauhi hi inanahi da hi naenae ma hi inana tuhaghahi, aubaina geraha, meyagaina ravahi maghamaghauhi, gerahei hi ruba da hi aigheꞌeta au mutuyuwa ma Yesu ana tauvotaghotagho maitehi muriyai hi ghota.   <span class="verse" id="V34">34&#160;</span>Yesu wageꞌi i hopu ma rava maghamaghauhi i inanahi ma i rau-nuwaꞌapoapoeyehi aubaina tauhi me sipu ma egha taupainihi. Anina ma tauna God ana ghoha maghamaghauhi ma ana vibadana vaivaina, ivi haraharamanihi.<a href="#FN6" class="notemark">†<span class="popup"> Ezk 34:11-15; Jer 23:5-6; Num 27:17.</span></a>   <span class="verse" id="V35">35&#160;</span>Au hegoya, ana tauvotaghotagho, hi neꞌi awarina ma hipa, “Au e pompom ma weꞌi au dobuna rava egha hita maꞌamaꞌae.”   <span class="verse" id="V36">36&#160;</span>Rava ma paritawanehi da tauhi hina nae, meyagai au muhomuhohi bo au ghaeghaehi da yam hina baiha da hina am.   </div><div class='p'> <span class="verse" id="V37">37&#160;</span>Ma Yesu i pari-beyana ipa, “Taumi yam ona verehi da hina am.” Ma hi riwehi ipa, “Tam u ghoheghohei da tauai 200 <span class='tl'>denarii.” </span> <a href="#FN7" class="notemark">‡<span class="popup"> 200 denarii. Denarius yamna madegha tagogi ana maiha ruvana.</span></a> Ruvanei yam tana gimarai da ravahi maghamaghauhi tana ghamohi bo.   <span class="verse" id="V38">38&#160;</span>Yesu i rau-bayadehi, “Payawa bihagha awarimi? Ona nae da ona inanai.”  </div><div class='p'>Hi nae ma hi nememei da hi riwei hipa, “Payawa 5 ma i yana 2 hemaꞌamaꞌaꞌe.”   </div><div class='p'> <span class="verse" id="V39">39&#160;</span>Anina ma Yesu i riwehi ipa, “Upumei, au gidagida ona tughura.”   <span class="verse" id="V40">40&#160;</span>Anina ma tauhi upuma 50 da 100 awarinei<a href="#FN8" class="notemark">§<span class="popup"> Exo 18:21</span></a> hi tughuranae.   <span class="verse" id="V41">41&#160;</span>Ma Yesu payawa 5 ma i yana 2 i vaini ma au mara i watata ma God ivi egwayauwei ma payawa da i yana i tomutomui ma ana tauvotaghotagho i verehi da tauhi rava hi verehi.   <span class="verse" id="V42">42&#160;</span>Ana taputapuhi hi am ma hi amhiyauwa.   <span class="verse" id="V43">43&#160;</span>Yesu ana tauvotaghotagho, payawa ma i yana amꞌamterenahi hi tami da poha 12 hivi howahi.   <span class="verse" id="V44">44&#160;</span>Oroꞌoroto maghauhi 5000 hi gamohi.   </div><div class='s'>Yesu boga tepanei i babara. </div> <div class='r'>(Mat 14:22-33; Jhn 6:15-21)  </div><div class='p'> <span class="verse" id="V45">45&#160;</span>Yesu Yaghiyaghina ava ana tauvotaghotagho, i hegarihi da au waga hi geru da hita ai damana au Bethsaida, Galili topana au navanava ghehauna. Ma tauna, patara ivo tawanehi.   <span class="verse" id="V46">46&#160;</span>Tauhi, ivo tawanehi ma tauna i ghae au oya pari aubaina.   <span class="verse" id="V47">47&#160;</span>Waguvaraina, Yesu tau avana au geraha i maꞌae ma ana tauvotaghotagho yamna au waga, Galili topana au pouna.   <span class="verse" id="V48">48&#160;</span>Yaghina ma hive ivo guratei ma Yesu ana tauvotaghotagho i inanahi da tauhi hive ma yaghina hi tupatupamatani mavi wewehanei hi yareyare.<a href="#FN9" class="notemark">*<span class="popup"> Exo 33:19; Job 9:11</span></a>   <span class="verse" id="V49">49&#160;</span>Maratomtomai Yesu topa tepanei i bababara nae ma tauna i ghoheghohei da ana tauvotaghotagho ita terevivirehi ma marainana tauhi hi inanai ma hi notai da tauna yamna konagha, hi rovo ma hi otu.   <span class="verse" id="V50">50&#160;</span>Marainana anataputapuhi, tauna hi inanai ma hi rovo kauwa. Ma Yesu, i riwehi ipa, “Taꞌu, egha ona rovo.”   </div><div class='p'> <span class="verse" id="V51">51-52&#160;</span>Tauna au waga i geru ma hive i wanautuini ma tauhi hi nota ava, havena da, tauhi payawa ani bahana i kaukauweiya hi inanai ma tauhi yohora egha tauna ana riwapana hita haramanei. Au baina, tauhi ahi nota i pupu.   </div><div class='s'>Yesu au Genesareta ivi yawahana. </div> <div class='r'>(Mat 14:34-36)  </div><div class='p'> <span class="verse" id="V53">53&#160;</span>Tauhi, Galili topana hi damani da au Genesareta hi ghota ma waga hi tainagheꞌetei.   <span class="verse" id="V54">54&#160;</span>Waga hi hopu tawaneꞌi ma rava Yesu, mara tagogi hi inana tuhaghai.   <span class="verse" id="V55">55&#160;</span>Yesu tuyeghana, dobuna ghaeghaenana hivi babarai ma tauhi, rava doridoriahi hivi hihivanehi tauna awarina.   <span class="verse" id="V56">56&#160;</span>Yesu, me au meyagaihi, i naenae yana, yamna rava, ahi rava, doridoriahi hivi hihivanehi, boru au gabuhi da itavi yawahanihi. Doria ravahi ahi rava, hivi bagha hipa, “Ma vianinehi da am gara mutuna ava ana vodadani.” Ma tauhi aiyavoꞌina ava da ana gara hivo vodadaniya, anataputapuhi, tauna ana riwapanei, hi yawahana.   </div><ul class='tnav'>
<li><a href='index.htm'>Mark</a></li>
<li><a href='MRK05.htm'>&lt;</a></li>
<li><a href='MRK.htm'>6</a></li>
<li><a href='MRK07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">6:11:</a>
 <span class="ft">Mai Jewish, aiyavoꞌina ava da ahi dobu Israꞌel hi hoputawaneꞌi ma he wanawana virameyehi Israꞌel dobuna au parata yamna aeyapayapahi vunavunana, he rau-rauhabuhabui da tauhi hita ahime. Yesu ana tauvotaghotagho hita ghohai da rava naꞌi au meyagaina hita notai da, “Tauhi hita ririwehi hita pa, taumi o mira, me taumi egha mai Jew.”</span></p>
<p class="f" id="FN2"><span class="notemark">†</span><a class="notebackref" href="#V11">6:11:</a>
 <span class="ft">Act 13:50-51</span></p>
<p class="f" id="FN3"><span class="notemark">‡</span><a class="notebackref" href="#V13">6:13:</a>
 <span class="ft">Jam 5:14</span></p>
<p class="f" id="FN4"><span class="notemark">§</span><a class="notebackref" href="#V16">6:16:</a>
 <span class="ft">Guyau Herod: Herod Antipas, Galili guyauna.</span></p>
<p class="f" id="FN5"><span class="notemark">*</span><a class="notebackref" href="#V16">6:16:</a>
 <span class="ft">2 Ki 2:1-15, Mal 4:5-6</span></p>
<p class="f" id="FN6"><span class="notemark">†</span><a class="notebackref" href="#V34">6:34:</a>
 <span class="ft">Ezk 34:11-15; Jer 23:5-6; Num 27:17.</span></p>
<p class="f" id="FN7"><span class="notemark">‡</span><a class="notebackref" href="#V37">6:37:</a>
 <span class="ft">200 denarii. Denarius yamna madegha tagogi ana maiha ruvana.</span></p>
<p class="f" id="FN8"><span class="notemark">§</span><a class="notebackref" href="#V40">6:40:</a>
 <span class="ft">Exo 18:21</span></p>
<p class="f" id="FN9"><span class="notemark">*</span><a class="notebackref" href="#V48">6:48:</a>
 <span class="ft">Exo 33:19; Job 9:11</span></p>

<hr />
</div>
<div class="copyright">

<p align="center"><a href='copyright.htm'>© 2010 Wycliffe Bible Translators, Inc.</a></p>
</div>
</div></body></html>
