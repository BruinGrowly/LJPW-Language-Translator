\id LEV - Wedau 
\h Leviticus - Levi ai kaua 
\toc1 Leviticus  Levi ai kaua 
\toc2 Leviticus - Levi ai kaua 
\mt1 Leviticus  
\mt2 Levi ai kaua  
\ip Wei bukana wavana Leviticus, aubaina Levi ana dam e bababaniei. Taui pirisi pulo tauapuna i vovoagui. Ma \nd Bada\nd* ana Numa Gara Vivivireina i paipaini.  
\c 1
\s1 Pulo taputapuna apuna  
\p
\v 1 \nd Bada\nd* au Numa gara Vivivireina ma \pn Moses \pn* i kwatuei ma i riwei i pa,  
\v 2 “Wei au pariverena pulo apunana aubaina. Mai \pn Israel\pn* ma riwei ma pa, ‘Aiai da \nd Bada\nd* awarina ḡamoḡamo e apuapui, lamna bulumakau tagogi bo sipu bo gote i ḡamoḡamoi ina neiai ana pulo.   
\p
\v 3 —‘Mepa da ḡamoḡamo taputapuna e apuapui am pulo, ma inanai da ḡamoḡamo orotona aiaina ma eḡa ana apoapoe aiwai. Ma neiai Numa gara Vivivireina ana au anirui, da \nd Bada\nd* ina vianinem.’  
\v 4 Ma uram ḡamoḡamona au kolana ma terei, wei e vivimataira da ḡamoḡamo i raviepaiam da ina iraḡe am ḡoʼapoapoe ina oḡa-tawanei.  
\v 5 Ma bulumakau \nd Bada\nd* au naona ma viraḡeni, ma \w pirisi|lemma="Pirisi"\w* \pn Aaron \pn* natunatuna tara, ina neiai da pulo aniapuna au adana ina voiwaiwaḡa-naiei.  
\v 6 Anina ma Ḡamoḡamo ma opai ma ma api.  
\v 7 Ma \pn Aaron \pn* natunatuna, ai ina viviri pulo aniapuna au tepana.  
\v 8-9 Taui sia apiapina ai araratana au tepana ina terei da ina arai, kolana da monamona maiteni. Wate amoamo da ganigani ma sia aei wairei ina oḡai, ma pirisi siana anatapuna ina apui. Wei pulona apuapunana lamna ḡabuna aiaina \nd Bada\nd* ina vinuaiaini.”   
\cd Wate God \pn Moses \pn* i riwei da rava sipu bo gote, gabubu bo bunebune ita puloei me pulo e apuapui nanarena. Tauna wate \pn Moses \pn* i riwei da menanare wei ina puloana-nei.  
\c 3
\s1 Viegualau pulona  
\p
\v 1 \nd Bada\nd* \pn Moses \pn* awarina i babani i pa, “Aiai da nuauba amna aubaina ana pulo bulumakau e apuapui, ma inana-kauei da burumakauna orotona bo wavinena, aiaina ma eḡa ana apoapoe aiwai.  
\v 2 Ma urana ḡamoḡamo au kolana ina terei ma ina viraḡeni Numa Gara Vivivireina ana au anirui. Ma \w pirisi|lemma="Pirisi"\w* \pn Aaron \pn* natunatuna tara pulo aniapuna au adana ina voiwaiwaḡa-naiei.  
\v 3-4 Ma amoamo monamona ava ma kaina monamona ma ganigani ana monamonana, pirisi ina verei da ina apui nuauba pulona.  
\v 5 Ma \pn Aaron \pn* natunatuna wei monamonai sia taputapuna e ararai au tepana ina terei ma ina apu-tagogiei, pulo aniapuna au tepana. Wei amgogona pulona ma ḡabuna i ai kaua \nd Bada\nd* awarina.”   
\cd Ma ḡamoḡamo taupuloina ana numa ravai maiteni ma ai rava ḡelaui sia mae-terenai e aniani. Wei lamna \nd Bada\nd* ana babani bulumakau aubaina ma riwana tagogina sipu ma gote aubaii amgogona pulona.  
\c 13
\s1 Opi doriana ana tarawatu  
\p
\v 1 \nd Bada\nd* \pn Moses \pn* ma \pn Aaron \pn* i riwei i pa,  
\v 2 “Mepa da aiai kero bo paramaitua i vaia bo opina i lebara ma e notanotai da wei kerona e viviopidoriana, lamna ana rava tauna ina naiei \w pirisi|lemma="Pirisi"\w* \pn Aaron \pn* bo natuna tagogi awarina.  
\v 3 Pirisi kero vioana ina inanai. Mepa da apara au kero e vivimairiana i arapoira ma dogona i ḡaira lamna opidoriana. Ma pirisi ina riwa da tauna eḡa aiaina \nd Bada\nd* au matana.   
\b  
\p
\v 45 —Rava aiai opidoriana i vaia, tauna gara wanasikasikana ina oteni, aparana eḡa ina jinai ma naona ina purui ma ina kwatu ina pa, ‘Tau eḡa aiaiu! Eḡa ona nei au ririvau!’  
\v 46 Maranai doriana awarina e mamae lamna tauna anina miramirana, Tauna ainelana ina mae au tano.”   
\b  
\c 17
\s1 Tara ana tarawatu  
\p
\v 10 \x + \xo 17:10 \xt Gen 9:4\x*Aiai \pn Israel\pn*ieina bo jentail maiteni o mamae, sia taratarana e aniani, \nd Bada\nd* tauna ina mae-puputei ma ana rava awariei ina bori-tawanei.  
\v 11 Aiwai anatapui da lawalawaii ai lawana au tarai e mamae ma lamna aubaina \nd Bada\nd* i riwa da tara pulo au aniapuna ona voiwaiwaḡi da rava ai ḡoʼapoapoe ina vaitawanei. Tara lamna lawana, ma lamnei ḡoʼapoapoe e vaivai-tawanei.   
\b  
\c 18  
\s1 Viawawana ana tarawatu  
\p
\v 1 \nd Bada\nd* \pn Moses \pn* i riwei i pa,  
\v 2 “Mai \pn Israel\pn* awari ma babani ma ma riwei, ‘\nd Tau Bada\nd* ami God.’  
\v 3 Mai \pn Egypt\pn* ai kaua eḡa ona ḡovaivaitei, Wariaḡa kampa o mae, marina a taratara-vainanaiemi au \pn Canaan\pn* ma ai kaua eḡa ona ḡovaivaitei. Eḡa ai lawana ona votaḡotaḡoi.  
\v 4 Taumi au tarawatu ona voteletelei ma riwau ona votaḡotaḡoi. Tau \nd Bada\nd* ami God.  
\v 5 Mepa da au tarawatu ma riwau ona voteletelei taumi lawana ona nelaḡai. \nd Tau Bada\nd* a riwa.”   
\p
\v 6 \nd Tau Bada\nd* wei au babani bagibagii a vereveremi, “Eḡa aiai novuna bo vareina ina viawawanei.   
\b  
\p
\v 19 —Maranai wavine nawaravi i vunui tauna miramirana, eḡa maiteni ma viawawana.   
\p
\v 20 —Eḡa oroto ḡelauna awana maiteni ma viawawana, lamna tam u vimira-melem.   
\p
\v 21 —Natunatumi eḡa ona puloei god \pn Molek\pn*\f + \fr 18:21 \ft Molek lamna mai Ammon ai god\f* awarina, aubaina \nd Tau Bada\nd* ma vinimala e neineiai awariu.   
\p
\v 22 —Eḡa aiai orotona, oroto ḡelauna ina viawawanei, me oroto waivine e viawawanei, wei lamna ḡoʼapoapoe kaukauana God au matana.   
\p
\v 23 \x + \xo 18:23 \xt Exo 22:19\x*—Eḡa aiai orotona ḡamoḡamo ina viawawanei bo wavine ina verena-melei da ḡamoḡamo ina viawawanei. Mepa da wei u kauei tam u vimira-melem.   
\p
\v 24 —Eḡa wei kauai ona kauei da ina vimiramiraimi. Dam au \pn Canaan\pn* maemaei anatapui wei kauai i kauei ma i vimira-melei. Lamna aubaina ana viaḡaḡana-opunei ma taumi ona rui.”   
\b  
\c 19
\s1 Apoapoe terevai-jijimanina riwai  
\p
\v 1 Ma \nd Bada\nd* \pn Moses \pn* i riwei i pa,  
\v 2 “Dam \pn Israel\pn* anatapui ma tuarui ma ma riwei, ‘Taumi lawana \w vivivireina|lemma="Vivivirei ma Viaiaina; Aiaii"\w* ona maeni. Aubaina Tau \nd Bada\nd* ami God vivivireiu.’   
\b  
\p
\v 17 —Eḡa oram ina raviapiai kaua apoapoena ravana awarina, wate maiteni ona kiala da kaua ona tere-vaijijimani, da eḡa ḡoʼapoapoe ona kauei.   
\p
\v 18 \x + \xo 19:18 \xt Mrk 12:31\x*—Eḡa ma raubiwa am rava awarii, eḡa aiai ma ḡoaḡaiei, wate rava turam nuanuam ina vaia me tam nuanuam e vaivai-melei. \nd Tau Bada\nd*.”   
\b  
\c 20
\s1 Konaḡa riwana  
\p
\v 6 Aiai ravana i ḡoei da kaua anoi ita aramanei, lamna Tau ina vibaḡaiu. Eḡa \w vinuaterena|lemma="Ginauri Ravana."\w* aubaina ina nae konakonaḡa awarii ina bababani. Mepa da aiai wei i kauei, nai ravana ana mae-puputei, ma au rava awariei ana viopuni.   
\b  
\c 24
\s1 Vimaimaia riwana  
\p
\v 19 Mepa da aiai turana i vikeroi, aiwai i kaukaueia awarina nanare ina kauei.  
\v 20 Mepa da gelama i viaigai, gelamina tagogi ina wanagai, mepa da mata tagogi i viapoapoeni, matana tagogi ina apoapoei. Mepa da ivo tagogi i viaigai, ivona tagogi ina wanagai. Aiwai kerona rava ḡelauna i verei, tauna nanare ina kero.  
\v 21 Aiai ravana ḡamoḡamo i viraḡeni ina vimaiei, wate aiai da rava i viraḡeni, tauna ina iraḡe.  
\v 22 Wei tarawatuna taumi anatapumi aubaimi, mai \pn Israel\pn* ma dobu ḡela ravai, aubaii \nd Tau Bada\nd* ami God.   
\b  