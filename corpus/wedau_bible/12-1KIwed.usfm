\id 1KI - Wedau 
\h 1 Kings - Gulagulau Naona 
\toc1 1 Kings  Gulagulau Naona 
\toc2 1 Kings - Gulagulau Naona 
\mt1 1 Kings  
\mt2 Gulagulau Naona  
\is1 Pariverena  
\ip Wei bukana ana ḡuta tonuḡa, ḡuta tagogi (Kapita 1-2) lamna gulau David ana iraḡe i bababaniei ma natuna Solomon tauna ana gabu i viaia da i vigulau. Ḡuta viruaina (Kapita 3-11) Solomon ana vibada mai Israel awari lamna e vivieḡeta ma menanare ana vibada nai au dobuna i tua-nae ma i rata. Ma maiteni e ririweta da tauna menanarena God ana tempol i voanei au Jerusalem. Ma ḡuta damona (Kapita 12-22) e ririweta da menanare mai Israel i kai da navanava ruaḡa, Israel ana dam ma Judah ana dam. Ma dam tagotagogi ava ai gulau i mae. Wei bukana lamna nai gulaui ai virarautua e bababaniei ma e viviatataieta da metaui gulaui Bada riwana i votaḡotaḡoi me David i kauei nanare, ma metaui gulaui Bada i mae-puputei ma god ḡelaui i raudunelei.  
\iot Wei bukana au orana.  
\io1 Gulau David iʼraḡe ma natuna Solomon i vigulau (2:10-12)  
\io1 Solomon God i vibaḡai da nualaula ma nota aiaina ita verei (9:3-5, 7-4, 16-18)  
\io1 Solomon ana vibada i tua nae (4:20-21, 25)  
\io1 Solomon God ana tempol i voai ma i raupariei (5:1-6, 6:1-7, 11-14, 8:1, 3-6, 10-11, 22-23, 27-30, 41-43)  
\io1 Mai Sheba ai gulau wavinena Solomon i raugenari (10:1-9)  
\io1 Solomon God i mae-puputei (11:1-5, 7-13, 26-33, 35, 40)  
\io1 Solomon iʼraḡe ma natuna Rehoboam gabu i vaini (11:42-43)  
\io1 Rava i kai da dam ruaḡa, Israel ma Judah (12:1-20)  
\io1 Israel ai Gulau Ahab God i mae-puputei ma god ḡelaui i raudunelei (16:30-33)  
\io1 Peroveta Elijah kaiababa ma natuna orotona i voagui (17:1, 8-16, 17-24)  
\io1 Bada Baal ana peroveta i vovaiubai au ola Kamel (18:1-2, 17-46, 19:1-21)  
\ie  
\c 2  
\s1 David i ʼraḡe  
\p
\v 10-11 \x + \xo 2:10-11 \xt 2Sa 5:4-5\x*\pn David \pn* \pn Israel\pn* i vibadei madeḡa 40; au \pn Hebron\pn* madeḡa 7 ma au \pn Jerusalem\pn* madeḡa 33. \pn David \pn* ana mara i kwa ma au \pn Jerusalem\pn* au kokoaga noinoina au ririvai i vimataveni.  
\v 12 Ma \pn Solomon\pn* amana ana gabu i vaia da \pn Israel\pn* ai gulau ma God i kauei da ana vibada i virewapana.   
\b  
\c 3  
\s1 Solomon nuaulaula i vibaḡei  
\p
\v 3 \pn Solomon\pn*, \nd Bada\nd* nuanuana i vaia ma lamna aubaina amana \pn David \pn* ana tarawatu i vojijina-kauei. Wate kaua tagogi i kaukauana-boai lamna pulo i apuapu labalababai nai dobuna ravai ai pulo ai au aniamapuna.\f + \fr 3:3 \fq Eng. High places\ft Weka ola muomuou au tepai pulo aniapuna i voa-naiei Canaan \f*  
\v 4 Wei lamna pulo aniapuna gabuna, wavana naenaena i mae au \pn Gibeon. \pn* \pn Solomon\pn* i nae weka da ḡamoḡamo 1,000 i apu-tapui \nd Bada\nd* awarina.  
\v 5 Waguvara tagogi \nd Bada\nd*, \pn Solomon\pn* ana au rauboni i riwei i pa, “Aiwai e ḡoeḡoei, ma vibaḡei ma ana verem?”   
\p
\v 7 \pn Solomon\pn* i paribelei, “\nd Bada\nd* au God, tam u tereu da amau a raviepaiai da gulau, wate tau tevera ota ma eḡa ata aramanei menanare ana vibadanei.  
\v 8 Ma tau weka am rava u vinevineia au poui, taui i maḡa dewadewa da eḡa aniavana.  
\v 9 Eḡa aiai ainelana tagotagogina am rava, u vinevineia ina vibadei. Lamna aubaina nuaulula ma vereu da ana aramanei metauna aiaina ma metauna apoapoena.”   
\b  
\p
\v 10 \nd Bada\nd* i vinuaiai da \pn Solomon\pn* nuaulaula i vibaḡei.  
\v 11 Ma \pn Solomon\pn* i riwei, “Tam eḡa lawana manamanaina bo mane, uta vibaḡei bo uta vibaḡaiu da am ḡavia ata viraḡeni. Eḡa! Tam u vibaḡaiu nuaulaula aubaina da au rava ma vibadana-kauei.  
\v 12 Aiwai u vibaḡei ana verem! Nota aiaina ma nuaulaula ana verem, eḡa me aiai ḡelauna au naona nanare bo aiai ḡelauna muriai ina vaia nanare.  
\v 13 Avena da mane ma vipurapura ma wavam vimae‑ḡaeḡaenana aubaina, eḡa uta vibaḡei, wate ana verem, da am au lawana eḡa aiai gulauna am vigulau ina votani.  
\v 14 Ma mepa da ma rautaniḡaneu ma au tarawatu ma voteletelei me amam \pn David \pn* i kaukauei nanare, tam am lawana ina manawa.”   
\b  
\s1 Solomon ana nuaulaula i vieḡai  
\m
\v 16 Muriai etanai waivinei ruaḡa i ḡeta gulau awarina da tauna ai ḡaiawa ita okei.  
\v 17 Wavine tagogi i riwa, “Au bada tauai airuaḡa ai numa tagogi. Ma tau tevera orotona a vinatunei au numa, maranai noi wavinena kampa.  
\v 18 Ma aupom tonuḡa au murina wavine viruaina nanare tevera orotona i vinatunei. Eḡa aiai ḡelauna au numa anina airuaḡa ava.   
\p
\v 19 —Ma waguvara tagogi wavine natuna i matave-jijini da i ʼraḡe.  
\v 20 Ma waguvarai au pouna i vomairi, ma natu au ririvau i matamatave i vaia. Tauna natuna irairaḡena au ririvau i vimataveni ma tau natu lawalawaina i vaia da au ririvana.  
\v 21 Ubaubanai a vomairi da natu ata viḡuḡui, lamna a baei da natu i ʼrairaḡena. Ma mara i tom kaua ma ata inana-kauei lamna eḡa tau natu.”   
\p
\v 22 Wate wavinena ḡelauna i riwa, “Eḡa! Tau natu lawalawaina; tam natum irairaḡena.”  
\p Ma wavine au naona i vinatuna i riwa bagibagi i pa, “Tevera irairaḡena lamna tam natum ma lawalawaina lamna tau natu! Ma nanare airuaḡa i viḡeḡae.”   
\p
\v 23 Anina ma gulau Solomon i riwa, “Wei tauna e ririwa, ‘Tau natu lawalawaina ma tam natum irairaḡena.’ Ma noi tauna e ririwa, ‘Eḡa! Tam natum irairaḡena ma tau lawalawaina.”   
\p
\v 24 Ma gulau i riwa, “Sod ona neiai.” Ma i neiai gulau awarina.   
\p
\v 25 Ma i eḡara, “Tevera lawalawaina au pouna ona viailaraḡi da navanava tagogi wavine tagogi ma navanava ḡelauna wavine ḡelauna.”   
\p
\v 26 Tevera lawalawaina alo oina, nuanuana i bola-kauei ma gulau i riwei, “Au gulau a vivibaḡaim da tevera lawalawaina noi wavinena ma verei! Eḡa ma viraḡeni!”  
\p Wate wavinena ḡelauna i riwa, “Eḡa tam bo tau teverana tana vaia. Tevera au pouna ma viailaraḡi!”   
\p
\v 27 Anina ma gulau ana paribelana i tere-ḡairei i pa, “Eḡa tevera ona viraḡeni ma wavine au naona i vivinatuna ona verei, tauna tevera alo oina.”   
\p
\v 28 Maranai mai \pn Israel\pn* \pn Solomon\pn* ana etara riwana i nonori, marina taui \pn Solomon\pn* ina vivirei, ma i aramanei da God, \pn Solomon\pn* nuaulaula i verei da lawana ina tere-vaijijimani.   
\b  
\c 4  
\s1 Solomon i vibada kaua  
\m
\v 20 Mai \pn Judah\pn* ma mai \pn Israel\pn* ai patara i maḡa dewadewa me bubu au gera. Taui ai lam ma ai uma tagotagogina ma i vinuaiai kaua.  
\v 21 Ma \pn Solomon\pn* dobuna anatapuna i vibadei. Ana parata au waira \pn Euphrates\pn* i vikarei da i ḡaira au \pn Philistia\pn* ma kampa da i ḡaira \pn Egypt\pn* ana au parata. Wei ravai tax i vivimaiei gulau \pn Solomon\pn* awarina ma i voteletelei maranai lawalawaina.   
\b  
\p
\v 25 Maranai \pn Solomon\pn* i vibada mai \pn Judah\pn* ma \pn Israel\pn* ana nuaubai i mae, ai nuabola eḡa aiwai. Au lavaratei \pn Dan\pn* ana dam ai au dobu i vikarei da i ḡaira au \pn Beersheba \pn* au rauanaḡei, numa nununai ravai anatapui ai numa ma ai wapu i mae.   
\b  
\c 5  
\s1 Solomon Tempol voana aubaina i vokaukaua  
\m
\v 1 Maranai David maemaeninai, tura-kauana lamna Gulau Hiram, Tyre ai gulau. Maranai gulau Hiram riwana i vaia da Solomon i vigulau au Israel, amana David epaiana, Tauna ana taunola i paritawanei da gulau vouna i viegualauei.   
\p
\v 2 Ma gulau \pn Solomon\pn* wei riwana i paritawanei gulau Hiram awarina i pa:   
\pm
\v 3 Tam u aramanei da amau dam maḡamaḡaui au ririvaiai i mae-kwaviviroi ma maiteni i viḡaiḡaiawa nonoa. Ma lamna aubaina eḡa tagotagogina da tempol ita voai Bada ana God, viborumana aubaina. Wate i vivipaipai da au naona Bada ana aguei ana ḡavia ita vipupui.  
\v 4 Wate marina Bada nuauba i vereu. Au ḡavia ma au nuabola eḡa.  
\v 5 \x + \xo 5:5 \xt 2Sa 7:12-13\x*A vinua-notanota da tempol ana voai, Bada God viborumana ma vimae-ḡaeḡaenana aubaina. Me Bada amau i ririwei nanare maranai i riwa i pa, “Natum orotona ana terei gulau, am au gabu, ma tauna numa ina voai tau viborumau aubaina.”   
\pm
\v 6 Lamna aubaina am taunola ma paritawanei au ola Lebanon, da aubaiu ai bagibagi cedar ina tarai. Tam am nelara ai tarana i aramana-kauei. Tau au nelara ana paritawaneiai da ina tara agui. Am nelara ana vimaiei, biaḡa e vivibaḡei nanare ana vimaia. \fig |src="10_2Sa_05_01_RG.jpg" size="span" loc="5:6" ref="5:6" \fig*   
\cd Anina ma gulau Solomon ai cedar i vimaiei. Ma mai Israel nelara 30,000 i vaia ma i voagui da ai ma purapura ḡelaui numavoa aubaina i vivaneiai au Jerusalem.  
\cd Solomon wate nanare nelara 150,000 i terei da i nola, wei ravai ai nola da ḡaima ina wamawamai ma ina boribori numa voa aubaina.  
\c 6  
\s1 Solomon tempol i voai  
\m
\v 1 \pn Solomon\pn* mai \pn Israel\pn* i vibadei da madeḡa tonuḡa ma au vi-4-na, nawaravi au viruaina e ḡoreḡorei \pn Ziv\pn*, tauna \nd Bada\nd* ana tempol voana i vikarei. Wei lamna madeḡa 480 i kwa maranai mai \pn Israel\pn*, \pn Egypt\pn* i opu-tawanei.   
\b  
\p
\v 7 Ḡaima ḡaeḡaei numa voana aubaina anatapui au weia i ḡarai ma kampa i bori-naiei, da eḡa irama bo aniambori gugurai numavoa gabuna ita vitaniḡa-potai.   
\b  
\p
\v 11 Ma \nd Bada\nd* \pn Solomon\pn* i riwei,  
\v 12 “Wei Tempolna voana aubaina ana riwem, mepa da riwau ma rautaniḡanei, ma au tarawatu anatapui ma votaḡotaḡoi, ma aiwai a ririwem ma kaukauei, Tau aiwai amam \pn David \pn* a parivainuaḡani ana kauei aubaim.  
\v 13 Ma tau au rava mai \pn Israel\pn* maiteni ana mae, ma eḡa melanai ana netawanei.”   
\b  
\m
\v 14 Anina ma \pn Solomon\pn* tempol i voa-pai.   
\c 8  
\s1 \nd Bada\nd* ana Parivainuaḡana bokisina i ruiei au tempol  
\m
\v 1 \nd Bada\nd* ana \w parivainuaḡana|lemma="Parivainuaḡana bagibagina"\w* bokisina au \pn Zion\pn*, \pn David \pn* ana taon\f + \fr 8:1 \fq Zion \ft lamna melagai aburuna, Jerusalem taon garina au orana. \f* ita vaia da ita neiai au Tempol. Gulau \pn Solomon\pn*, \pn Israel\pn* babadai ma dam nununai babadai anatapui i ḡoreiai awarina au \pn Jerusalem.\pn*   
\b  
\p
\v 3 Maranai \pn Israel\pn* babadai i ḡetai, \w pirisi|lemma="Pirisi"\w* parivainuaḡana bokisina i voepai.  
\v 4 Pirisi ma \pn Levi\pn* ana dam ravai parivainuaḡana bokisina ma numa gara ma ana purapura vivivirei i avara-naiei au Tempol.  
\v 5 Gulau \pn Solomon\pn* ma mai \pn Israel\pn* anatapui parivainuaḡana bokisina au naona; sipu da bulumakau i vunuvunu-naiei, ḡamoḡamo i maḡa guratana da iavana i kauana-avei.   
\p
\v 6 Ma pirisi parivainuaḡana bokisina i ruiei tempol au orana da ana au gabu vivivira dewadewana \pn cherub\pn*\f + \fr 8:6 \fq Cherub\ft wei purapurai lawalawaii wate ruaḡa ai Olivei i tai ma i vimairini (4 mtr) ma papei i terei da numa au giana da gia ḡelauna i tonei.\f* ruaḡa papei au gabaurina i vikialai.   
\b  
\p
\v 10 \x + \xo 8:10 \xt Exo 40:34-35\x*Maranai pirisi gabu vivivireina i opu-tawanei, bau potopotona i ḡairai, ma ana boruma numana i purui.  
\v 11 Pirisi eḡa tagotagogina da ai nola ita kauei aubaina bau potopotona; \nd Bada\nd* ana boruma, tempol i vioai.   
\b  
\s1 Solomon Israel aubaina i raupari  
\p
\v 22 Ma \pn Solomon\pn* pulo aniapuna au naona i mairi, ma au murina \pn Israel\pn* patarana. Urana i voepai au mara,  
\v 23 ma i raupari i pa, “Oo \nd Bada\nd*, \pn Israel\pn* ana God, eḡa mepa God ḡelauna me tam nanare, au tepana au mara bo au gabaura au dobu! Tam am parivainuaḡana anatapuna e kaukauei, ma mara nonoa am rava nuanuai e vaivaia maranai orai taputapunei e votaḡotaḡoim.   
\b  
\p
\v 27 —Wate amapo God au dobu ina mae bo eḡa? Eḡateni! Mara, ma nanare mara ḡedewadewa eḡa tagotagogina da tauna ina vojijini. Wei tempolna a voavoaia lamna anina bo eḡa?   
\p
\v 28 —Wate au pari ma nonori. \nd Bada\nd* au God, tau am taunola ma aiwai amadodo a vivibaḡei ma vereu.  
\v 29 Am tempol ma inana-vaitetei, marai ma waguvarai, wei gabuna aubaina u riwa u pa, ‘Tau wavau kampa.’ Lamna aubaina au pari weka ana pariparitawaneiai ma i rautaniḡanei.  
\v 30 Au pari ma nanare am rava mai \pn Israel\pn* ai pari ma nonori, maranai naoi i tereiai weka ma i raupari. Au mara ai pari ma nonori ma ai apoapoe ma nota-tawanei.   
\b  
\p
\v 41-42 —Ma maranai jentail aueia maemaei, riwam ma am rewapana ma kaua ḡaeḡaei u kaukaueia riwai ina nonori; ma ina nei da ina vimae-ḡaeḡaenim. Ma am numa au naona ina mairi ma ina raupari  
\v 43 am au animae au mara, ai pari ma nonori ma ai ḡoana ma kauei. Ma jentail wavam ina aramanei ma ina vimae-ḡaeḡaenim me am rava oina mai \pn Israel\pn*. Ma jentail ina aramanei da wei tempolna a voai. Tam vimae-ḡaeḡaenam aubaina.”   
\b  
\c 10  
\s1 Sheba ai Gulau wavinena Solomon i raugenari  
\m
\v 1 Solomon ana vigulau wavana naenaena ma lamnei Bada i vimae-ḡaeḡaeni. Ma Sheba ai gulau wavinena, wei riwana i nonori ma i ḡei au Jerusalem da paridadana piripirinei Solomon ana nuaulaula ita raudadani.  
\v 2 Wavine ana taunola ma kamel maḡamaḡaui ai pulo i vigerui ma ana borui i derirui. Taui ai pulo lam tauvidagiai, ḡaima maiai ḡaeḡaei ma gold ḡaeḡaena. Wavine i nei Solomon awarina ma kaua maḡamaḡaui i vinua-notenotei Solomon i paridadanei.  
\v 3 Solomon ana paridadana anatapuna i paribelei, kampa eḡa aiwai tagogi ita piripiri guratana awarina.  
\v 4 Sheba ai gulau i aramanei da Solomon nuanuana i ulaula kaua ma; i ʼnanai ana gulau-numana, vigulauna i voai,  
\v 5 lam au kepakepa, ana gabemani babadai ai gara, ana wine taupainii, ma pulo i apuapui Bada ana au tempol. Ma wavine ana nota i kwa.   
\p
\v 6 Ma \pn Solomon\pn* i riwei, “Am kaua anatapuna ma am nuaulaula au au dobu a nononoria lamna anatapuna riwa kaua!  
\v 7 Au naona eḡa ata vitumaḡanei wate marina a nei da matauei a inanai da a vitumaḡana. Ma a inanai da aiwai a nononoria lamna eḡa. Tam am vigulau i rata dewadewa.  
\v 8 Am taunola\f + \fr 10:8 \ft Giruma ḡelaui e ririwa \fq awawana\f* i vinuaiai kaua! Am gabemani babadai au naom e maimairi marana patapatai ma am nuaulaula e rarautaniḡanei.  
\v 9 Bada am God ana voepaepai, i vinuaiaiem ma i terem Israel ai gulau. Bada ana nuavaina maemaena mai Israel aubai i terem gulau, da riwa kauei ma kaua jijimaninei ma vibada.”   
\b  
\m
\v 13 Solomon, Sheba ai gulau aiwai anatapuna i rarau-oḡarei ma i vivibaḡei, i verei, wate ḡelaui i vereoi. Anina ma gulau wavinena i wanavira-melei ana au dobu ana taubagibagi maiteni.   
\b  
\c 11  
\s1 Solomon Awawana  
\m
\v 1 \x + \xo 11:1 \xt Deu 17:17\x*Gulau \pn Solomon\pn*, \pn Egypt\pn* ai gulau\f + \fr 11:1 \ft Pharaoh \f* natuna i ravaḡi ma nanare jentail waivinei i ravaḡa-naiei, ḡelaui mai Moab, mai \pn Ammon,\pn* mai Edom, mai Sidon ma, mai Hitti.  
\v 2 \x + \xo 11:2 \xt Deu 7:3-4\x*Au naona \nd Bada\nd* mai \pn Israel\pn* i riwana-guratei i pa, “Jentail waivinei eḡa ona ravaḡi aubaina taui nuanuami ina vovirai da ai god ona voepaepai.” Wate \pn Solomon\pn* nai eḡa ita rautaniḡanei, ma awawana nuanuai i vai-kauei.  
\v 3 Tauna awawana 700, anatapui gulagulau natunatui, wate awawana ḡelaui 300 lamna me ana taunola. Taui \pn Solomon\pn* ana vitumaḡana \nd Bada\nd* awarina i vikwakoi.   
\p
\v 4 Maranai \pn Solomon\pn* i magura, awawana ana nota i virai da god ḡelaui i votaḡotaḡoi, ma eḡa \nd Bada\nd* awarina ita vipatutu me amana \pn David\pn*.  
\v 5 Tauna mai \pn Sidon\pn* ai god wavinena \pn Ashtoreth, \pn*ma mai Ammon ai god apoapoe kaukauana \pn Milkom\pn*\f + \fr 11:5 \ft Hebrew \fq Milkom\ft wate giruma ravai maḡamaḡaui e notanotai da wei lamna mai \+pn Ammon\+pn* ai god wavana ḡelauna\fq Molek\f* i viviborumei.   
\b  
\p
\v 7 Au Ola Olive au \pn Jerusalem\pn* kampa \pn Solomon\pn* voepaepa gabuna i voai mai \pn Moab\pn* ai god apoapoe kaukauana, \pn Chemosh \pn*aubaina ma ḡelauna mai \pn Ammon\pn* ai god apoapoe kaukauana, \pn Molek \pn*aubaina.  
\v 8 Voepaepa gabui wenanare i voanaiei awawana anatapui aubaii da taui weka incense ma ai pulo ita apuapui ai god awarii.   
\p
\v 9-10 Maraotai \nd Bada\nd*, \pn Solomon\pn* awarina mara ruaḡa i eḡa ma i riwana-guratei da god ḡelaui viborumai ina voterei. Wate tauna eḡa ita voteletelei, ma \pn Israel\pn* ai God viborumana i voterei. Lamna aubaina \nd Bada\nd* amlona i ḡaiḡai kaua \pn Solomon\pn* awarina.  
\v 11 Ma i riwei i pa, “Wei kauai i visina-viraviraim ma au \w parivainuaḡana bagibagina|lemma="Parivainuaḡana bagibagina"\w* ma au tarawatu eḡa uta votaḡotaḡoi, lamna aubaina vibada au uram ana vaitawanei ma am taunola tagogi ana verei.  
\v 12 Wate amam \pn David \pn* notanei wei eḡa ana kauei maranai tam lawalawaim. Wate natum au urana ana vaitawanei.”   
\b  
\s1 Jeroboam ma Solomon ai virarautua  
\p
\v 26 \pn Solomon\pn* ana gabemani taunoleina wavana \pn Jeroboam\pn* maiteni gulau \pn Solomon\pn* i viḡaviei. Tauna \pn Nebath \pn*natuna, ana taon \pn Zeredah \pn*au \pn Ephraim, \pn*ma alona kaiababa wavana \pn Zeruah.\pn*   
\p
\v 27 \pn Jeroboam\pn* ana virarautua wenanare: \pn Solomon\pn* ana taunola doa i taratarai da gwagwa i purupurui ma \pn Jerusalem\pn* taon garina ḡaimei gavogavoi i vopotapota-naiei.  
\v 28 \pn Jeroboam\pn* oroto araramanina ma maranai \pn Solomon\pn* i ʼnanai da tauna i nola kaua, ma i terei da \pn Joseph\pn* noinoii dam \pn Ephraim \pn* ma \pn Manasseh\pn*, ai taunola i vibadei.   
\p
\v 29 Mara tagogi, \pn Jeroboam\pn* \pn Jerusalem\pn* i voterei da i nenae ma au mutulua \w peroveta|lemma="Peroveta"\w* \pn Shiloh\pn*ei wavana \pn Ahijah \pn* maiteni airuaḡa ava i vinenebelana, \pn Jeroboam\pn* kwama vouna i oteoteni.  
\v 30 \pn Ahijah, \pn* \pn Jeroboam\pn* ana kwama vouna i vojijini ma i sikanaiei da 12.  
\v 31 Ma i riwei, “Wei garai sikasikai 10 ma vaia aubaim, \nd Bada\nd* \pn Israel\pn* ana God e ririwa, ‘Tau \pn Israel\pn* ana vibadana \pn Solomon\pn* au urana ana sikatawanei ma ana dam 10 au uram ana terei.’  
\v 32-33 \pn Solomon\pn* Tau i geduaieu ma mai \pn Sidon\pn* ai god wavinena, \pn Ashtoreth, \pn*\pn Moab\pn* ai god, \pn Chemosh \pn*ma mai \pn Ammon\pn* ai god, \pn Milkom \pn*i vovoepaepai ma eḡa au iviu ita babara bo ita kauana-kauei au matau bo riwau bo au tarawatu ita votaḡotaḡoi me amana \pn David \pn* i kaukauei nanare. Wate au taunola \pn David \pn* ma \pn Jerusalem\pn* notaiei, \pn Jerusalem\pn* a vinei da Tau ḡariuei, lamna aubaina \pn Solomon\pn* dam tagogi ana verei da ina vibadei.   
\b  
\p
\v 35 —‘Wate \pn Solomon\pn* natuna au urana \pn Israel\pn* ana dam 10\f + \fr 11:35 \ft Dam ruaḡa Judah ma Benjamin i voterei\f* ana verem.”   
\b  
\p
\v 40 \pn Solomon\pn* i ḡoei da \pn Jeroboam\pn* ita viraḡeni, wate tauna i ruba au \pn Egypt\pn*, ai gulau \pn Shishak\pn* awarina ma kampa i mae da \pn Solomon\pn* i ʼraḡe.   
\b  
\m
\v 42 \pn Solomon\pn* au \pn Israel\pn* i vigulau da madeḡa 40 i kwa.   
\b  
\c 12  
\s1 Rehoboam  
\p
\v 1 Mai \pn Israel\pn* anatapui i nae au \pn Shekem\pn* ma i vipaipai da \pn Rehoboam\pn* ita nei ma ita terei ai gulau.  
\v 2 Maranai au \pn Egypt\pn*, \pn Nebath \pn*natuna \pn Jeroboam\pn*, wei riwana i nonori ma \pn Egypt\pn* i voterei ma i naeme. (Tauna au naona \pn Solomon\pn* i rovoei da kampa i ruba nae.)  
\v 3 Ma \pn Israel\pn* babadai riwa i paritawanei da \pn Jeroboam\pn* i nei ma anatapui i nae \pn Rehoboam\pn* awarina ma i riwei, i pa,  
\v 4 “Amam nola vitaikaukauai au tepaiai i terei, wate ai vita marina uta votelatelai, ma ana vitaunolem.”   
\p
\v 5 \pn Rehoboam\pn* i paribelei i pa, “Ona nae ma aupom vitonuina ona nememei ma ana paribelemi.” Ma rava i vilamonei.   
\p
\v 6 Ma gulau \pn Rehoboam\pn*, dogadogara awari vinuaterena i vaia, taui amana \pn Solomon\pn* ana taunola maranai lawalawaininai. I paridadanei i pa, “Wei ravai menanarena ana paribelana-nei?”   
\p
\v 7 Taui i paribelei i pa, “Mepa da u ḡoei da rava ma voagui, ai vibaḡa ma vianinei, ma taui aubaim ina vitaunola nonoa.”   
\p
\v 8 Wate \pn Rehoboam\pn* dogodogara ai vinuaterena i geduaiei ma i nae ana kimta awarii, maiteni i rata tagogi, ma marina tauna e vivitaunolei  
\v 9 Tauna i paridadana, “Ami nota aiwai? Menanare tana kauanei, wei ravai e ririwa da ai vita tana viaburui?”   
\p
\v 10 Ma ana kimta i paribelei i pa, “Nai ravai awarim i ririwa, ‘Amam vita ḡaeḡaena i vereverelai marina ai vita ma viaburui.’ Wenanare ma riwei, ‘Tau vita ḡaeḡaena ana veremi eḡa me amau!  
\v 11 Amau vita ḡaeḡaena i veremi wate tau ḡaeḡaeotana ana terei au tepana! Tauna kwapuei i ravimi wate tau ḡoroḡorova donadonanei ana kwapuimi.”   
\p
\v 12 Aupom tonuḡa au murina i riwa nanare \pn Jeroboam\pn* ana babada maiteni i nememei \pn Rehoboam\pn* awarina.  
\v 13 Gulau \pn Rehoboam\pn* dogadogara ai vinuaterena eḡa ita vaia ma pona bagibaginei rava awari i babani.  
\v 14 Tauna ana kimta ai vinuaterena i rautaniḡanei ma nanare i riwa, “Amau vita ḡaeḡaena i veremi; wate tau ana viaitepatepani. Amau i ravimi wate tau ḡoroḡorova donadonanei opimi ana sikai.”   
\p
\v 15 Au naona God ana peroveta \pn Ahijah\pn*, \pn Shiloh\pn*ei aiwai \pn Nebath \pn*natuna \pn Jeroboam\pn* i pariverei marina anona i tupua. Gulau rava ai vinuaterena eḡa nonorana ita ḡoei, wate lamna \nd Bada\nd* i kaukauei da aiwai peroveta i ririwei nanare ina tupua\f + \fr 12:15 \ft ...da vigulau Solomon natunatuna awariei ina vaitawanei\f*.   
\p
\v 16 Maranai \pn Israel\pn* patarana i ʼnanai da gulau taui ai babani i parivirevire, ma gulau i riwei i pa:  
\b  
\q1 “Tauta eḡa \pn Jesse\pn* natuna \pn David \pn* ana damei!  
\q2 Eḡa ana dam ravai!  
\q1 Oo \pn Israel\pn* ona naeme me ami au numa  
\q2 Oo \pn David \pn* am dam oina ma inanai!”  
\b  
\p Anina ma mai \pn Israel\pn* i nae ai au numa.  
\v 17 Wate \pn Rehoboam\pn* mai \pn Israel\pn* au \pn Judah\pn* maemaei i vibadei.   
\p
\v 18 \pn Adoniram\pn*, mai \pn Israel\pn* anatapui ai taunola i vibadei. Gulau Rehoboam, Adoniram i paritawanei au \pn Israel\pn* da ai taunola ita neiai au \pn Jerusalem\pn* wate taui ḡaimei i viraurauei da i viraḡeni. Gulau \pn Rehoboam\pn* laḡilaḡina ana chariot i gerui ma i nae me au \pn Jerusalem\pn*.  
\v 19 Ma wei marana da i nae mai \pn Israel\pn* \pn David \pn* ana dam ma ai vigulau i geduaiei ma i parivirevirei.   
\p
\v 20 Maranai mai \pn Israel\pn* anatapui i aramanei da \pn Jeroboam\pn* \pn Egypt\pn*ei i nememei, taui riwa i paritawanei da i nei awarii ma i terei \pn Israel\pn* dam anatapuna ai gulau. Dam tagogiava, \pn Judah\pn* ava, i mae \pn David \pn* maiteni.   
\b  
\s1 Jeroboam bulumakau goldei i kauei  
\p
\v 25 Ma ḡavia rovona aubaina \pn Jeroboam\pn* \pn Shekem\pn* taon ḡaimei i gari kwaviviroi ma kampa i mae. Wei lamna dobu violaolana, dam \pn Ephraim \pn* ai dobu. Muriai i nae ma nanare \pn Penuel \pn*taon i gari-kwaviviroi.   
\p
\v 26-27 Mara tagogi gulau \pn Jeroboam\pn* wenanare i vinua-notanota, “Mai \pn Israel\pn* anatapui e ḡeḡae au \pn Jerusalem\pn* da au tempol pulo e apuapui \nd Bada\nd* awarina. Ma mepa da nuanuai ina virai ma ina audamana \pn Judah\pn* gulauna \pn Rehoboam\pn* awarina amapo tau ina viraḡeniu.” Ma wei vigulauna ina nae me \pn David \pn* ana epaepaia awarii.   
\p
\v 28 \x + \xo 12:28 \xt Exo 32:4\x*Ma ana dogadogara maiteni i babani da i vinua-terenei ma bulumakau ruaḡa goldei i kauei ma ana rava i riwei, “\pn Jerusalem\pn* ḡaena i vinigarigari, Oo \pn Israel\pn* wei ami god, tauna \pn Egypt\pn*ei i tere-opunemi.”  
\v 29 Ma bulumakau goldei tagogi au \pn Bethel \pn*ma ḡelauna au \pn Dan\pn* i terei.\f + \fr 12:29 \ft Mai Israel ai nota da Dan ma Bethel lamna dobu vivivireii. Bethel lamna au Israel (dam 10) au laubadei ma lamna 16 kilometer ota Jerusalem au kolanana. Wei eḡa uama, ma wei lamna Jerusalem e teretere-ḡairei ma rava e ririwei da au Bethel ina voepaepa. Dan lamna Israel au kolana au lavaratei.\f*  
\v 30 Wei lamnei i ḡoʼapoapoe; aubaina rava ḡelaui uama ḡaeḡaena i naeni da au \pn Dan\pn* da burumakauna i voepaepai.   
\p
\v 31 \pn Jeroboam\pn* maiteni voepaepa gabui ma pulo aniapuni i voanaiei ola au tepai ma rava labalababa eḡa mai \pn Levi\pn* i vinei da \w pirisi|lemma="Pirisi"\w*, pulo tauapuna.   
\cd \pn Rehoboam\pn* au \pn Judah\pn* i vigulau, ma i vigulau da madeḡa 17 i kwa. Maranai tauna gulau i maemae, mai \pn Judah\pn* god morumorui i raraudunelei. Ma mai \pn Egypt\pn* i nei da \pn Judah\pn* i viḡaviei ma ai tempol purapurai maiai ḡaeḡaei ma gulau ana numa purapurai maiai ḡaeḡaei anatapui i pupuni da i vivanei.  
\cd \pn Rehoboam\pn* ma \pn Jeroboam\pn* i viḡaiḡaiawa nonoa. Maranai \pn Rehoboam\pn* i ʼraḡe, natuna \pn Abijah\pn* au \pn Judah\pn* i vigulau madeḡa tonuḡa i kwa. Tauna maiteni \pn Jeroboam\pn* i viḡaviei. Maranai \pn Abijah\pn* i ʼraḡe, natuna Asa au \pn Judah\pn* i vigulau da madeḡa 41 i kwa. Tauna gulau aiaina, ma God i raudunelei ma mai \pn Judah\pn* ai god morumorui i viparipariei. Tauna mara nonoa mai \pn Israel\pn* ai gulau Baasha maiteni i viḡaiḡaiawa. Maranai Asa i ʼraḡe natuna Jehoshaphat i vigulau mai \pn Judah\pn* awari.  
\cd Au \pn Israel\pn* \pn Jeroboam\pn* natuna Nadad lamna gulau apoapoena, ma nanare aiavoi da tauna au murina i vivigulau anatapui gulau apoapoei. \pn Nadab\pn* mai \pn Israel\pn* i vibadei da madeḡa ruaḡa i kwa ma Baasha tauna i viraḡeni, ma \pn Jeroboam\pn* ana dam mamae-terenanai maiteni. Wate rava wavana Baasha i vigulau da madeḡa 24 i kwa ma i ʼraḡe. Ma natuna \pn Elah\pn* i vigulau da \pn Israel\pn* i vibadei da madeḡa ruaḡa i kwa ma ana sorodia badana tagogi, wavana Zimri, tauna i viraḡeni ma i terepa-melei da i vigulau. Wate wiki tagogi au murina mai \pn Israel\pn* ai sorodia \pn Omri\pn* i terei da gulau, anina ma Zimri i viraḡena-melei. \pn Omri\pn* i vigulau da madeḡa 12 i kwa, anina ma natuna \pn Ahab \pn* tauna \pn Israel\pn* ana gulau ma i mae da madeḡa 22 i kwa.  
\c 16  
\s1 Israel ana Gulau Ahab  
\p
\v 30 \pn Omri \pn*natuna \pn Ahab\pn*, ana ḡoʼapoapoe i rata guratana \nd Bada\nd* awarina eḡa me gulau anatapui au naona i vivibada nanare.  
\v 31 Tauna i notai da lamna kaua labalababa da i ḡoʼapoapoe me \pn Nebath \pn*natuna \pn Jeroboam\pn* i kaukauei nanare. Wate tauna i kauana-guratei maranai mai \pn Sidon\pn* ai Gulau \pn Ethbaal \pn*natuna \pn Jezebel \pn*i ravaḡi ma i vikarei da ai god \pn Baal \pn* i raudunelei.  
\v 32 Ma \pn Baal \pn* ana voepaepa gabuna pulo tauapuna au \pn Samaria \pn*i voai ma au orana pulo aniapuna i voai.  
\v 33 \pn Ahab \pn* god wavinena \pn Asherah \pn* kokoitauna i vituramairini\f + \fr 16:33 \fq Asherah \ft lamna god wavinena, Baal awana; mai Canaan, mai Egypt ma Phonisia anatapui wei godna e viviborumei.\f*. Ma kaua maḡamaḡaui i kauei da \nd Bada\nd*, mai Israel ai God ita viamloḡaiḡaini, me mai Israel ai gulau au naona i kaukauei nanare.   
\b  
\c 17  
\s1 Elijah ma Ahab  
\p
\v 1 Peroveta \pn Tishbe\pn*lei wavana \pn Elijah\pn*\f + \fr 17:1 \fq Elijah \ft anona \+nd Bada\+nd* lamna God.\f* ana dobu Tishbe au \pn Gilead,\pn* Ahab i riwei, “Riwa kaua! \nd Bada\nd* Israel ana God lawalawaina, ma tauna a vivilaragei. Wavanei a riwa da turuvani eḡa ina peu ma garewa eḡa ina atuna madeḡa biaḡa da tau ana riwa da nanare.\f + \fr 17:1 \ft Mai Canaan e vivitumaḡana da ai god Baal garewa e vivibadei, wate maraḡela god ḡelauna wavana Mot anona \fk iraḡe\ft tauna Baal i viraḡeni. Mepa da Baal i lawana me, lamna tauna dobu ina vituvanei. Lamna aubaina, Elijah Baal i vimarumarui ma i ririwa da tauna God lawalawaina awarina i vitaunola, ma God garewa ma iraḡe i vibadei, muriai tana inanai maranai ina vomairi da kaiababa natuna ina vilawana-melei\f*”   
\cd Ma nanare i mae. Madeḡa biaḡa garewa eḡa ita atuna, marapoi i ḡetai ma eḡa lam.  
\p
\v 8 Ma \nd Bada\nd* \pn Elijah \pn*i riwei  
\v 9 “Laḡilaḡina ma nae au taon \pn Zarephath, \pn*\pn Sidon\pn* au ḡereḡerena\f + \fr 17:9 \nd \ft Bada\+nd* \ft Elijah i paritawanei au Sidon - kampa rava Baal i raudunelana-guratei. Wei lamna Ahab poiana orotona Ethbaal ana gabu, ma wei au marana, Elijah Ahab i raraugovaḡei.\f* ma kampa ma mae. Kampa kaiababa e mamae, a riwei da ina viambagibagim.”   
\p
\v 10 Ma \pn Elijah \pn*i nae au \pn Zarephath\pn*. Maranai i ḡetai taon ana au anirui, ma kaiababa i ʼnanai ai i ḡunaḡuna, ma i riwei, “A vivibaḡaim da waira aburuna uta neiai da ata uma!”  
\v 11 Ma i nenae vainana aubaina ma orotona i garara me i pa, “Ma palawa apuapunana aburuna maiteni uta neiai.”   
\p
\v 12 Kaiababa i paribelana i pa, “Riwa kaua! Am \nd Bada\nd* God lawalawaina ma wavanei a ririwa, tau awariu eḡa palawa apuapunana. Awariu palawa aburu kaimojina ma monamona aburuna. Ai a ḡunaḡuna da ana nae au numa ma lam damona ana vitavi da natu maiteni ana am ma au murina ana raumolaḡau da ana iraḡe.”   
\p
\v 13-14 Wate \pn Elijah \pn*kaiababa i riwei, “Eḡa ma vinuabola! \nd Bada\nd* \pn Israel\pn* ana God e ririwa, ‘Am palawa abomana eḡa ma monamona wagina eḡa ina kwakwava ma \nd Bada\nd* garewa ina paritawaneiai da wapu ina gogo me!’ Anina ma nae au numa ma u ririwa nanare ma kauei, wate au naona palawa aburuna ma apui aubaiu. Ma mae-terenana ma apui aubaimi.”   
\p
\v 15 I nae ma menanare \pn Elijah \pn*i ririwei, nanare i kauei. Ma awari lam i mae da aupom biaḡa i kwa.  
\v 16 Ma me \nd Bada\nd* \pn Elijah \pn*i parivainuaḡani nanare palawa au aboma eḡa ita kwa ma monamona au wagi eḡa ita kwa.   
\p
\v 17 Muriai kaiababa natuna i doria ma ana doria i vovoguratei anina ma i ʼraḡe.  
\v 18 Ma wavine \pn Elijah \pn*awarina i riwa, i pa, “God ana taunola, Aiwai aubaina wei u kauei awariu? U nei weka da au ḡoʼapoapoe uta vieḡai ma natu uta viʼraḡeni bo?” \f + \fr 17:18 \ft Nai marana rava i vitumaḡana da doria ma iraḡe lamna God ana kovoḡa ḡoʼapoapoe aubaina. Kaiababa i vitumaḡana da Elijah tauna ana au numa i mamae ma lamna \+nd Bada\+nd* matana i taini awarina ma lamna i kauei da natuna orotona i ʼraḡe.\f*   
\p
\v 19 \pn Elijah \pn*i paribelei i pa, “Natum ma vereu.” \pn Elijah \pn*taubeu, alona au urana i vaia ma i avara-ḡaiei au vatavatara mepa i mamae lana ma ana au animatave i vimataveni.  
\v 20 Anina ma ponana i rata ma i raupari \nd Bada\nd* awarina, “Oo \nd Bada\nd* au God, aiwai aubaina kaua apoapoe kaukauana u kauei kaiababa awarina? Tauna i taravainiu da ana au numa a mamae, ma u kauei da natuna i ʼraḡe?”  
\v 21 Anina ma \pn Elijah \pn*i taduru ma mara tonuḡa taubeu au tepana i matave ma ponana i rata ma i raupari \nd Bada\nd* awarina i pa, “Oo \nd Bada\nd* au God, A vibaḡaim da tevera ana lawana ma veremelei!”   
\p
\v 22 \nd Bada\nd* \pn Elijah \pn*ana pari i nonori ma tevera lavutu i vikarei ma i lawana.  
\v 23 \pn Elijah \pn*tevera i voepai ma i avara ḡairei alona awarina ma i riwei, “Ma inanai natum lawalawaina.”   
\p
\v 24 Wavine i riwa, “Marina aramana-kauei da tam God ana taunola, ma \nd Bada\nd* ana riwa gamomei e opuopu lamna riwa kaua!” \fig |src="11_1Ki_17_08_RG.jpg" size="col" loc="17:24" ref="17:24" \fig*   
\c 18  
\s1 Elijah ma Baal ana peroveta  
\p
\v 1-2 Madeḡa tonuḡa garewa eḡa ma gomara ḡaeḡaena i mae. Madeḡa au vitonuina \nd Bada\nd* \pn Elijah \pn*i riwei, I pa, “Ma nae gulau \pn Ahab \pn* ma inanai. Ma tau garewa ana paritawaneiai.” Ma \pn Elijah \pn*i nae da gulau \pn Ahab \pn* ita inanai.   
\b  
\p
\v 17 Maranai tauna \pn Elijah \pn* i ʼnanai ma i riwa, “Wei tam bo, mai \pn Israel\pn* rauaḡaiḡaii amai?”   
\p
\v 18 \pn Elijah \pn*i paribelei, “Tau eḡa ata rauaḡaiḡai au \pn Jerusalem\pn*, wate tam, ma amam ana numa ravai maiteni o rauaḡaiḡai. Taumi \nd Bada\nd* ana tarawatu o geduaiei, ma \pn Baal \pn* kokoitaui o viviborumei.”  
\v 19 Marina mai \pn Israel\pn* anatapui ma ḡorei da ina nae au ola \pn Carmel\pn* ina nebeleu. \pn Baal \pn* ana \w peroveta|lemma="Peroveta"\w* 450 ma \pn Asherah \pn* god wavinena ana peroveta 400 \pn Jezebel \pn*ana au aboma e amam, anataputapui ma neiai.   
\p
\v 20 Ma \pn Ahab \pn* mai \pn Israel\pn* anatapui ma \pn Baal \pn* ana peroveta i ḡorei da au ola \pn Carmel\pn* ina vinenebelana.  
\v 21 \pn Elijah \pn*patara au naoi i mairi ma i riwei, “Wei vinua-raḡaraḡai mara aiwai ina kwa, ona vinuanaina nae ma ona vianuanaina nei, metauna notana ona vaia? Mepa da \nd Bada\nd* God, tauna ona raudunelei. Mepa da \pn Baal \pn* god, tauna ona raudunelei.” Wate rava eḡa aiwai ita riwei.   
\p
\v 22 Ma \pn Elijah \pn*taui awarii i riwa, “\nd Bada\nd* ana peroveta anina tau a mamae. Wate \pn Baal \pn* ana peroveta 450.\f + \fr 18:22 \ft Elijah ana babani lamna gulau wavinena Jezebel e ririwei, tauna i ḡoei da God ana peroveta anatapuna ina viraḡeni. Ahab ana taunola Obadiah i voagu da God ana peroveta ḡelaui au guba i tere-govaḡi ma waira ma lam i vereverei wate eḡa tata aramanei biaḡa lawalawaii e mamae.\f*  
\v 23 Aubaita bull ruaḡa ona neiai, ma taui ai sia ina rautani ma ina bori muomuoi ma ai au tepana ina terei, wate eḡa ina ravivoai. Ma tau nanare ana kauei.  
\v 24 Ma taumi ona raupari ami god awarina, ma tau ana raupari \nd Bada\nd* awarina. Metauna godna ai araratanei i paribelana tauna God ririwa kauana!” Ma rava anatapui i vianina.   
\p
\v 25 \pn Elijah \pn*\pn Baal \pn* ana peroveta i riwei, “Taumi o maḡa aubaina ona vinao, Bull tagogi ona vinei ma ona vokaukauei. Ami god awarina ona raupari ma eḡa ai ona ravivoai.”  
\v 26 Ma taui ai bull i vaia ma i vokaukauei. Anina ma \pn Baal \pn* awarina i raupari, ubaubanai i vikarei da i raviaubenai. Taui i garagarara, “Oo \pn Baal\pn*, ma paribelelai!” Ma pulo aniapuna i arara kwaviviroi, Wate eḡa paribelana; eḡa aiai ita paribelei.   
\p
\v 27 Aubenai \pn Elijah \pn*i vikarei da i vimarumarui i pa, “Ona raupari guratana! Tauna god! Mepa da e rarauboni bo i nae au ririva bo e vaḡavaḡai bo e matamatave! Ona ravidagudagui!”  
\v 28 Ma taui garara i voguraguratei ma me ai au kaua nanare, naipiei ma aierei tupuai i boribori-melei ma tara i toitoi.  
\v 29 Taui i garagarara da i garagarara da aubigai pulo apuna ana mara. Wate amapo da eḡa paribelana, eḡa aiai ita paribelei, eḡa aiwai ita nonori.   
\p
\v 30 Ma \pn Elijah \pn*rava i riwei, “Ona nei awariu.” Ma anatapui i nei ma \pn Elijah \pn*i mae-kwaviviroi, tauna \nd Bada\nd* ana pulo aniapuna i voavoa-melei.  
\v 31 \x + \xo 18:31 \xt Gen 35:10\x*\pn Elijah \pn*ḡaima 12 i vaia, ḡaima tagogi da \pn Israel\pn* ana dam tagogi aubaina. Wava \pn Israel\pn* \nd Bada\nd* taui noii \pn Jacob\pn* i verei.  
\v 32 Ma ḡaimanei pulo aniapuna i voa-melei \nd Bada\nd* viborumana aubaina. Ma au adana doba i ḡarai da waira ana ruva 14 Ltr nanare ina vojijini.  
\v 33 Pulo aniapuna au tepana ai i vatari, bull i bori-naiei ma siana ai au tepana i terei. Ma i riwa, “Nau 4 ḡaeḡaei waira ona vioai, ma sia ma ai au tepana ona iwaḡi.”   
\p
\v 34 Ma nanare i kauei, ma i riwei, “Ona kauana-melei.” Ma nanare i kauei. Ma i riwei, “Mara vitonuina ona kauana-melei.” Ma nanare mara vitonuina i kauei.  
\v 35 Waira i toi ḡaira da dogo maiteni i vioai.   
\p
\v 36 Ma aubigai pulo apuna ana mara i ḡetai, \pn Elijah \pn*i babara-ḡae pulo aniapuna au ririvana ma i raupari i pa, “Oo \nd Bada\nd*, \pn Abraham\pn*, \pn Isaac\pn* ma \pn Jacob\pn* ai God, amadodo rava ma viatataiei da tam God au \pn Israel\pn* ma tau am taunola, ma anatapuna u ririwei a kauei.  
\v 37 \nd Bada\nd* ma paribeleu, Oo \nd Bada\nd* ma paribeleu da rava ina aramei da tam, au \nd Bada,\nd* tam anina God, ma marina rava orai e taitaina-melei awarim.” \fig |src="11_1Ki_18_07_RG.jpg" size="span" loc="18:33-37" ref="18:33" \fig*   
\p
\v 38 Maratagogi \nd Bada\nd* ana ai marei i ḡairai ma pulo bull, ai, ḡaima ma doa i aragibui. Ma waira i ʼwaiwaḡia i ḡuḡuva-pai.   
\p
\v 39 Maranai rava wei i ʼnanai taui i mae-ḡaira au doa da i matave-taitaina ma i garara \nd Bada\nd* awarina, “\nd Bada\nd* anina God! \nd Bada\nd* ainelana anina God!”   
\p
\v 40 Ma \pn Elijah \pn*rava i egari, “\pn Baal \pn* ana peroveta ona vojijini; Eḡa tagogi ona voterei da ina ruba!” Peroveta anatapui i vojijini ma \pn Elijah \pn*taui i riwei da i ḡairei au \pn Kishon \pn* gaugaubana ma anatapui i viraḡeni.   
\p
\v 41 Ma \pn Elijah \pn*gulau \pn Ahab \pn* i riwei, “Ma nae da ma am ma garewa ḡaeḡaena gugurana a nononori.”  
\v 42 Ma \pn Ahab \pn* i nae da ita am ma \pn Elijah \pn*i ḡae ola \pn Carmel\pn* au tepana, ma i mae-ḡaira au doa ma kolana au ae-tutuna ma i raupari.   
\p
\v 43 Ma ana taunola i riwei, “Ma nae ma au bogei ma inana.” Ana taunola i nae da i nememei \pn Elijah \pn*awarina ma i riwei, “Eḡa aiwai ata inanai.” Anatapuna mara 7 i paritawanei da inana.   
\p
\v 44 Ma mara vi-7-na i nememei ma i riwa, “Apau aburuna ana rata me oroto urana a inanai bogei i ḡeḡae.”  
\p Ma \pn Elijah \pn*i riwa, “Ma nae ma \pn Ahab \pn* ma riwei, ‘Am chariot ma gerui ma ma ḡaira muriai da garewa ina rautomenim.”   
\p
\v 45 Ma aburuna ava ma lada i ḡei ma dobu i waguvarei ma ivena i ruba ma garewa ḡaeḡae otana i toi. \pn Ahab \pn* ana chariot i gerui ma i ruba au \pn Jesreel. \pn*  
\v 46 Ma \nd Bada\nd* ana rewapana i rui \pn Elijah \pn*awarina; ma ana gara giana i taini da ana au jigoraḡita i raḡita-jijini ma i lavui da \pn Ahab \pn* i votani da i aiḡeta au \pn Jesreel. \pn*   
\c 19  
\s1 Elijah i ruba govaḡa au Sinai  
\p
\v 1 Ma \pn Ahab \pn* awana \pn Jezebel \pn*i vibenabenamei, aiwai anatapuna \pn Elijah \pn* i kaukauei ma menanarena \pn Baal \pn* ana \w peroveta|lemma="Peroveta"\w* anatapui i vununaiei.  
\v 2 Ma \pn Jezebel \pn* taupariverena i paritawanei \pn Elijah \pn*awarina ma i pa, “Wenanarena marana au maratom, tau ana viraḡenim me au peroveta u viraḡenanei nanare. Mepa da wenanare eḡa ana kauei, a raraupari da god ina kovoḡa-kaueu bo ina viraḡeniu.”   
\p
\v 3 \pn Elijah \pn*i rovo ma ana lawana aubaina i ruba. I nae au \pn Beersheba \pn* au \pn Judah, \pn*ma kampa ana taunola i voterei.  
\v 4 \x + \xo 19:4 \xt Jon 4:3\x*Ma tauna ainelana i nae aupom au mutulua, ma i ḡeta ai \tl brum \tl*au ḡouna ma i kiala ma i raupari da ita iraḡe. I riwa i pa, “\nd Bada,\nd* tau malau a vai-avei. Au lawana ma vaitawanei marina, tau irairaḡeu, me noinoiu.”  
\v 5 Ma i mae-ḡaera ai \tl brum\tl* au karena ma i matave. Ma maratagogi \nd Bada\nd* ana anela \pn Elijah \pn*i vodadani ma i riwa, “Ma vomairi, ma am.”  
\v 6 I ʼnana viravira ma i matamatave lana au kolanei palawa apuapunana ma waira aniuma. I am ma i uma ma i matave me.   
\p
\v 7 \nd Bada\nd* ana anela i nememei, i vodadani ma i riwei, “Ma vomairi ma ma am aubaina am vaḡai ina manawa guratana.”  
\v 8 \pn Elijah \pn*i vomairi da i am ma lamnei rewapana i vaia da ina babara aupom 40 ma maratom 40 da au \pn Sinai\pn*\f + \fr 19:8 \ft Sinai wavana ḡelauna lamna \fq Horeb \ft Weka \+nd Bada\+nd* i viatataiana-melei mai Israel awarii ma ana tarawatu i verei. (Exo 19:20)\f*, \nd Bada\nd* ana au ola i ḡeta.  
\v 9 Ma kampa i ḡeta au guba ma i matave. Wate \nd Bada\nd* i riwa, “\pn Elijah\pn* weka aiwai e kaukauei?”   
\s1 \nd Bada\nd* Elijah awarina i eḡa  
\p
\v 10 \pn Elijah \pn*i paribelei, “Oo \nd Bada\nd* vivirewapana kaukauam, Tau mara nonoa tam a viborumem - tam ainelam. Mai \pn Israel\pn* am \w parivainuaḡana bagibagina|lemma="Parivainuaḡana bagibagina"\w* i viaigai, am pulo aniapuna i viairikarikai, ma am peroveta i viraḡena-pai, tau ainelau i votereu, ma marina i ḡoei da tau maiteni ina viraḡeniu!”   
\p
\v 11 \nd Bada\nd* i riwa, “Ma opu au ola ma au naoi ma mairi.”  
\p Ma \pn Elijah \pn*kampa i maimairi ma labu ḡaeḡaena olana i ravi, da i gunevi, wate bada eḡa nai kojikojirana au orana. Ive au murina lolo, wate \nd Bada\nd* eḡa nai lolona au orana.   
\p
\v 12 Lolo au murina ai araratana, wate \nd Bada\nd* eḡa nai aina au orana. Ma ai au murina pariararava jinajinana i nonori.  
\v 13 Maranai \pn Elijah \pn*wei i nonori ana kwama i vaia da naona i purui\f + \fr 19:13 \ft Mai Israel i vitumaḡana da eḡa aiai \+nd Bada\+nd* ita inanai ma lawalawaina ita mae. (Exo 3:6)\f* ma i opu guba au naona i mairi. Ma pona i riwa, “\pn Elijah\pn* weka aiwai e kaukauei?”   
\p
\v 14 I paribelei, “Oo \nd Bada\nd* God, vivirewapana kaukauam, mara nonoa tam ainelam aubaim a vivilaraḡa. Wate \pn Israel\pn* ravai am parivainuaḡana bagibagina i geduaiei, am pulo aniapuna i rikanaiei, ma am peroveta anatapui i viraḡeni. Tau ainelau a mamae. Ma marina i ḡoei da tau maiteni ina viraḡeniu.”   
\p
\v 15 \nd Bada\nd* i riwa, “Meiei e nenei nanare ma nae me, ma ma‑rui au mutulua \pn Damaskas, \pn*maranai u ḡeta au taon, \pn Hasael \pn*ma buloi, mai \pn Syria \pn*ai gulau;  
\v 16 \pn Nimshi \pn*natuna \pn Jehu \pn*ma buloi \pn Israel\pn* ai gulau, ma \pn Shaphat\pn* natuna \pn Elisha,\pn* ana taon \pn Abel-Mehola\pn* ma buloi peroveta da am gabu ina vaia.  
\v 17 Aiavoi da \pn Hasael \pn*i rovoei da e rubaruba, \pn Jehu \pn*taui ina viraḡeni ma aiavoi da \pn Jehu\pn* i rovoei da e rubaruba, \pn Elisha \pn* taui ina viraḡeni!\f + \fr 19:17 \nd \ft Bada\+nd* \ft ana rava ina kovoḡi ana parivainuaḡana bagibagina i gai aubaina.\f*  
\v 18 Wate mai \pn Israel\pn* ai maḡa 7,000 eḡa melanai \pn Baal \pn* ita raudunelei bo kokoitaui ita vigia-laḡolaḡonei, ina lawana!”   
\s1 \nd Bada\nd* Elisha i kwatuei  
\p
\v 19 Ma \pn Elijah \pn*i nae da \pn Shaphat\pn* natuna \pn Elisha \pn* i viaroni doa i uauatai, bulumakau 12 ruaruaḡei ava raḡiraḡitai aniuata i taitaini ma i uauata. \f + \fr 19:19 \ft Mai Israel burumakauei ipa iramei e taitaini da e uauata.\f* \pn Elisha\pn* ana bulumakau, au murioina i nolanola. \pn Elijah\pn* i ḡaira awarina ma ana kwama i votawanei ma \pn Elisha\pn* i vioteni.\f + \fr 19:19 \ft Wei lamna mataira da Elisha Elijah ana gabu i vaia da peroveta.\f*  
\v 20 \pn Elisha \pn* bulumakau i votere-tawanei ma \pn Elijah \pn*i rubei, ma i riwa, “Au naona ma votereu da ana nae amau ma alou ana inanai ma ana vigia-lagolagonei ma tana nae.”  
\p \pn Elijah \pn*i paribelei, “Anina ma nae wate aiwai a kauei awarim ma vinuanotenotei!”   
\p
\v 21 Ma \pn Elisha \pn* i nae da ana bulumakau ruaḡai i viraḡeni, pawe bulumakau au uai i viaigaigai da ai i viviri da sia i apui ma rava i verei da i am. Anina ma i opu da \pn Elijah \pn*i votagotagoi.   
\b  