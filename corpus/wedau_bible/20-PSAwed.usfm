\id PSA - Wedau 
\h Psalm - Wela ma Pari 
\toc1 Psalm  Wela ma Pari 
\toc2 Psalm - Wela ma Pari 
\mt1 Psalm  
\mt2 Wela ma Pari  
\is1 Pariverena  
\ip Mara manamanaina i netawanana rava maḡamaḡaui taputapunei ava wela ma pari i girumi wei au bukana. Mai Israel wei welai ma pari i tami ma i teretagogiei da lamnei God i viviborumei.  
\ip Wei au bukana wela ma pari tapuna ma tapuna. Ḡelaui God e viviborumei ma e vovoepaepai ma ana iviaiai aubaina e viviegualauei. Ḡelaui e vivibaḡa agu ma gagalo aubaina, bo notatawanana aubaina. Wela au ḡelaui, rava e raraupari ai gulau aubaina ma god e vivibaḡai da ai ḡavia ita kovoḡi. Ma wela au ḡelaui tauamgiruma ana apoapoe ma ana nuabola aubaii God awarina i beubeura.  
\ip Ma maraḡela Iesu riwa wei au parii i vaia da i viararamana. Kerisiana wei welai ma parii i welewelei ai au viboruma ma i jimajima.  
\iot Wela vinevinei  
\io1 Psalm 1, 10, 23, 27, 34, 51, 67, 90, 95, 1-11, 100, 103, 110, 103, 110, 119, 9-16 ma 139.  
\ie  
\c 1
\ms1 Buka Tagogi  
\s1 Nuaiaii ririwa-kauana  
\q1
\v 1 Rava viaiainana, lamna eḡa ḡoʼapoapoe ravai ita votaḡotaḡoi,  
\q2 ma ponai eḡa ita rarautaniḡanei;  
\q2 ma vivijiboḡai eḡa awarii ita kiakiala.   
\q1
\v 2 Wate \nd Bada\nd* ana tarawatu i vinuaiaiei,  
\q2 aupom ma marai e notanota-vaitetei.   
\q1
\v 3 \x + \xo 1:3 \xt Jer 17:8\x*Tauna me ai, waira au adana gogogona,  
\q2 ana au mara e rarauano;  
\q2 ma rugurugui eḡa ita poipoi.  
\q1 Wei ravanana, aiwai anatapuna e kaukauana-kauei.   
\b  
\q1
\v 4 Wate ḡoʼapoapoe ravai eḡa nanare!  
\q2 Taui me rugurugu, ive i kapupuana-naiei;   
\q1
\v 5 Lamna aubaina ḡoʼapoapoe taukauei \nd Bada\nd* ana au etera ita mairi ava,  
\q2 ma nanare ḡoa apoapoei ta kauei rava jijimani ai au dam ita mae ava.   
\q1
\v 6 \nd Bada\nd* ḡoa aiaii ravai e rarauetaraveni ma e paipaini;  
\q2 wate ḡoʼapoapoe ai etanai au damona, pupui.   
\c 23
\s1 Bada taupainiu\f + \fr 23:0 \ft Taupainiu me sipu taupainina.\f*  
\d \pn David \pn* ana wela  
\q1
\v 1 \nd Bada\nd* taupainiu  
\q2 ma eḡa aiwai ana voladaḡei. \fig |src="bk00004c.tif" size="col" loc="23:1" ref="23:1" \fig*   
\q1
\v 2 Gidagida majimajiḡai au tepana i vimataveniu,  
\q2 ma i raveniu waira au raraunairina au adana.   
\q1
\v 3 Au rewapana e raviravivouni  
\q2 ma wavana aiaina aubaina etanai jijimaninei i raveniu.   
\q1
\v 4 Avena da gwagwa waguwaguvareina ana naeni,  
\q2 wate eḡa aiwai apoapoena ana rovoei.  
\q2 Aubaina tam au ririvau da am kwapuei ma jiḡonei e gagagaloeu ma e vivinuaubaiu.   
\q1
\v 5 Aubaiu torela e vokaukauei au ḡavia au naoi.  
\q2 Oilei kolau u volaḡolaḡoi da tam u vinuavaineu,  
\q1 ma au kelaka i oa-karagelai.   
\q1
\v 6 Ee! Riwa kaua da am \w iviaiai|lemma="Nuavaina ma agu"\w* ma am raunuapoapoe maemae nonoana awariu ina mae, da au mara au damona.  
\q2 Ma \nd Bada\nd* ana au numa ana mae-nonoa.   
\c 27  
\s1 Voepaepa parina 
\d \pn David \pn* ana wela 
\q1
\v 1 \nd Bada \nd* au lalalaina ma au \w tauvilawana|lemma="Vilawani; Lawana; Mae-tawanei"\w*, 
\q2 aiwai ana rovoei! 
\q1 \nd Bada\nd* au taugagagalo 
\q2 aiwai ana rovoei!  
\q1
\v 2 Maranai ḡoʼapoapoei ravaii i ḡetai 
\q2 da ita vunuiu, 
\q1 au ḡavia 
\q2 aei ina pakana-melei da ina peu.  
\q1
\v 3 Avena da sorodia borui ina mae-gariḡuruviu, 
\q2 tau eḡa ana rovo dadana. 
\q1 Maranai au ḡavia i vomairi, 
\q2 tau anina da God ana vivitumaḡanei.  
\q1
\v 4 Kaua tagogi ava aubaina a vivibaḡa. 
\q1 Au ḡoana ḡaeḡaena da, 
\q2 \nd Bada\nd* ana au numa, boruborumana ana mae, 
\q2 ma ana voepaepai. Au lawana au anatapuna.  
\q1
\v 5 Nuabola au marana 
\q2 ina tereḡaḡariu. 
\q1 Ana gabu au vivivireina, ina teregovaḡiu. 
\q2 Ma ola au tepana ina tereu 
\q2 da ḡavia eḡa ina vodadaniu.  
\q1
\v 6 Ma au ḡavia i garigari kwaipipiniu, ana tuvaidoedoei. 
\q2 Da au tempol ana morelanau pulo ana apui \nd Bada\nd* awarina. 
\q1 Ana vinuaiai ma welei ma arei ma ana voepaepai.  
\q1
\v 7 \nd Bada\nd* ma rautaniḡaneu maranai awarim a kwatukwatu, 
\q2 ma raunuʼapoapoleu ma ma paribeleu.  
\q1
\v 8 Au orau u riwa, u pa, “Ma nei da ma rauduneleu.” 
\q2 Tau a paribelem a pa, “\nd Bada\nd* a nenei.”  
\q1
\v 9 Eḡa ma raugovaḡeu, 
\q1 eḡa awariu ma ḡaiawa. 
\q2 Am taunola eḡa ma inana geduaiei, 
\q2 au anatapuna tam, au tauagu. 
\q1 Eḡa ma netawaneu, 
\q2 au God, tam au tauvilawana.  
\q1
\v 10 Avena da amau ma alou ita teretawaneu, 
\q2 wate \nd Bada\nd* ina paina-kaueu.  
\q1
\v 11 \nd Bada\nd*, ma viararamaniu da am ḡoana ana kauei. 
\q2 Ma etanai au ḡadaḡadarana ma taravainiu aubaina au ḡavia i maḡa  
\q1
\v 12 Taui moruei ma parivairovorovoei e vunuvunuiu. 
\q2 Lamna aubaina, eḡa ma teretawaneu awarii  
\q1
\v 13 A ʼramanei da \nd Bada\nd* ana viaiaina ana inanai, 
\q2 weka lawalawai ai au dobu.  
\q1
\v 14 \nd Bada\nd* ma vitumaḡanei, 
\q2 da ma virewapana ma tepam ina tora. 
\q2 Anina \nd Bada\nd* ma vitumaḡanei!   
\c 34  
\s1 \nd Bada\nd* ma viborumei 
\q1
\v 1 \nd Bada\nd* ana vimaeḡaeḡaeni marana patapatai, 
\q2 ma ana viborumana-nonoei.  
\q1
\v 2 Orau taputapunei\nd Bada\nd* ana voepaepai; 
\q2 Vilamolamonai riwau ina nonori ma ina vinuaiai.  
\q1
\v 3 Ona nei ata \nd Bada\nd* tana vimaeḡaeḡaeni 
\q2 wavana tana voepae-gogonei.  
\b  
\q1
\v 4 A raupari \nd Bada\nd* awarina ma i paribeleu, 
\q2 awariu rovo anatapui i vaitawanei.  
\q1
\v 5 Aiavoi awarina e inainana, 
\q2 taui naoi ina ravilalai 
\q2 ma eḡa melanai ina vitepa-ubaubai.  
\q1
\v 6 Au nota i kwa da a ḡorei, ma i nonori 
\q2 ma nuabola au orau i vaitawanei.  
\q1
\v 7 Aiai da \nd Bada\nd* e vivivirana-kauei, 
\q2 ana anela taui e inana-vaitetei, ma e vivilawani.  
\b  
\q1
\v 8 Taumi ona raudadani ma ona aramanei da \nd Bada\nd* i aii. 
\q2 Taui \nd Bada\nd* au ḡouna maemae nuaiai ḡaeḡaena awari.  
\q1
\v 9 Taumi vivitumaḡanami eḡa aiwai ona voladaḡei. 
\q2 Lamna aubaina, \nd Bada\nd* ona \w vivirei|lemma="Vivivirei ma Viaiaina; Aiaii"\w*.  
\q1
\v 10 Lion ḡauboi mara ḡela am e irairaḡe, 
\q2 wate aiavoi da \nd Bada\nd* awarina e vitumaḡana eḡa ina voladaḡa.  
\q1
\v 11 Natunatu, ona nei, ona rautaniḡana, 
\q2 ma ana viararamanimi da \nd Bada\nd* ona vivirei.  
\q1
\v 12 Taumi o ḡoei da ami lawana ina aii 
\q2 ma ina manawa bo?  
\q1
\v 13 Nanare, lamna menami ona paina-melei da eḡa babani apoapoe bo moru ona babaniei.  
\q1
\v 14 Ḡoa apoapoe ona geduaiei ma kaua aiaii ona kaukauei, 
\q2 ma ona voguratei da nuauba lawanana ona maeni.  
\q1
\v 15 \nd Bada\nd*, matana ḡoa aiaii ravai awari e tereterei, 
\q2 ma taniḡana e tonetonei mepa da agu e toutouei.  
\q1
\v 16 Wate tauna ḡoʼapoapoei ravai e mamae-puputei 
\q2 taui ina iraḡe ma rava nuanuai ina vuru.  
\q1
\v 17 Rava jijimanii agu aubaina e viviḡore\nd Bada\nd* awarina 
\q2 tauna e rarautaniḡana ma ai vita e vaivaitawanei.  
\q1
\v 18 Tauna rava peupeui, rovorovoi, ma vinuabolai e vivilawani, 
\q2 tauna rava orana i peu kaua e vovoepai.  
\b  
\q1
\v 19 Rava jijimanii ai nuabola i maḡa 
\q2 wate \nd Bada\nd* taui e vovoagui ai au nuabola.  
\q1
\v 20 E inainana-vaitetei da eḡa gelamina tagogi ina wanagai.  
\b  
\q1
\v 21 Ḡoa apoapoe ravai ai apoapoe ina vunumelei, 
\q2 ma aiavoi da ḡoa aiaii ravai e gedugeduaiei, ina kovoḡi.  
\q1
\v 22 \nd Bada\nd* ana taunola e \w gagagaloei|lemma="Vaimelei; tere-opunei; una melana; taugagalo; taugimara-melei; tauraubiwa"\w*, 
\q2 aiai da e nenei \nd Bada\nd* au ḡouna, kovoḡa ina vorei.   
\c 51
\s1 David ana rupena  
\d Mara tagogi, Gulau \pn David \pn* ana taunola \pn Uriah\pn* awana \pn Bathsheba \pn*i tavimatanei da maiteni i matave.  
\q1
\v 1 Oo God, ma raunuʼapoapoeleu. Tam \w nuavaina maemae-nonoana|lemma="Nuavaina ma agu"\w* amai.  
\q1 Tam raraunuapoapoei amai  
\q2 au ḡoʼapoapoe ma notatawanei.   
\q1
\v 2 Au rauaḡaiḡai ma oḡai  
\q2 ma au ḡoʼapoapoe ma oḡa-tawanei.   
\q1
\v 3 Au rauaḡaiḡai a aramanei  
\q2 marana patapatai a notanotai.   
\q1
\v 4 Kaua apoapoei a kauei.  
\q2 Tam ainelam awarim Ḡoa apoapoei a kauei,  
\q1 ma am viwavu lamna riwa kaua.  
\q2 Amapo anina da ma kovoḡiu.   
\q1
\v 5 Tau rauaḡaiḡaiu, melamelauei da marina  
\q2 Au manawa da marina tau ḡoʼapoapoe taukaueina.   
\q1
\v 6 Wate tam u ḡoei da riwa kaua au ora-dewadewau ina mae.  
\q2 E viviararamaniu da nuaulaula orau ina oai.   
\q1
\v 7 Au ḡoʼapoapoei ma oḡa-tawanei,  
\q2 ma oḡaiu da ana arapoira da gonu rovena arapoirana ana ḡetawanei.   
\q1
\v 8 Ma riweu da au ḡoʼapoapoe u nota-tawanei  
\q2 da ana vinuaiaii ma ana morelana  
\q1 avena \f + \fr 51:8 \ft Au vinuabola lamna me gelamiu wanagaina\f*da gelamiu u viaigaigai, marina ana vinuaiai.   
\q1
\v 9 Au goʼapoapoe ma inana-tawanei  
\q2 ma au apoapoe mirai ma boai.   
\q1
\v 10 Oo God nuanua ma ravivouni  
\q2 da ana vipatutu kaua awarim.   
\q1
\v 11 Eḡa au naom ma tawana-opuneu  
\q2 ma awariu eḡa Aruam Vivivireina ma vaitawanei.   
\q1
\v 12 \w Vilawana|lemma="Vilawani; Lawana; Mae-tawanei;"\w* nuaiaina ma ravivouni me au naona nanare  
\q2 aruau ma viaiaini da ana voteletelem.   
\q1
\v 13 Lamnei, ḡoʼapoapoei taukauei am kaua ana viararamani,  
\q2 da ina mae-tavirei awarim.   
\q1
\v 14 Oo God, viʼraḡena vitana awariu ma vaitawanei,  
\q2 da am kaua jijimanii ana welei.   
\q1
\v 15 Oo Bada ipiriu ma votawanei da gamou ina vimaeḡaeḡaenim.   
\q1
\v 16 Au pulo, ḡamoḡamo ata apui awarim,  
\q2 wate tam pulo apuapunana eḡa uta vinuaiaiei.   
\q1
\v 17 Bada, pulo e ḡoeḡoei lamna vilamolamona.  
\q2 \nd Bada\nd*, eḡa au vilamolamona ma au rupena ma geduaiei!   
\b  
\q1
\v 18 Am nuavaina \pn Jerusalem\pn* ma viaiaini,  
\q2 ma ana gari ma voa-melei.   
\q1
\v 19 Anina ma ai pulo nota aiainei ina vikarena-melei da ina kaukauei ma ma vinuaiaiei.  
\q2 Taui pulo tapuna ma tapuna ina apui awarim.  
\q2 Bull maḡamaḡaui am au aniamapu ina apuapui.   
\c 67
\s1 Viegualau welana  
\q1
\v 1 Oo God ma raunuʼapoapoelelai ma ma viaiainiai,  
\q2 ma naom weka ma tereiai da ma voaguiai!   
\q1
\v 2 Da au dobu am kaua ina aramanei,  
\q2 da rava anatapui au dobu ina aramanei da tam ai tauvilawana.   
\q1
\v 3 Rava ina voepaepaim Oo God,  
\q2 rava anatapui ina vimaeḡaeḡaenim.   
\b  
\q1
\v 4 Rava anatapui au dobu ina vinuaiai ma ana morelanai ina wela,  
\q2 aubaina tam rava anatapui au dobu, kaua jijimaninei e vivibadei  
\q2 ma e paipaini.   
\q1
\v 5 Rava ina voepaepaim Oo God.  
\q2 Rava anatapui ina voepaepaim.   
\b  
\q1
\v 6 Anina ma doa maura ḡaeḡaena ina vereta  
\q2 ma God ina viaiaina-kaueta   
\q1
\v 7 Riwa kaua, God ina viaiainita  
\q2 ma rava anatapui au dobu tauna ina vivirei.   
\c 90
\s1 God ana taunola Moses ana pari  
\q1
\v 1 Bada ai animae  
\q2 kimta wariaḡa da marina.   
\q1
\v 2 Tam God maemae nonoana  
\q2 muriai da ola  
\q2 ma dobu uta kauei.   
\q1
\v 3 Tam rava e ririwei da e vipokau, ma e ririwei,  
\q2 “Rava ona wanaviraimi”   
\q1
\v 4 Tam awarim madeḡa 1,000 lamna me aupom tagogi, i tupo kaua  
\q2 me raviravi, eḡa ita manawa dadana.   
\q1
\v 5 Rava ai lawana e vaivaitawanana laḡilaḡinei me rauboni damona.  
\q2 Taui me modu, ubaubanai e raraupairei,   
\q1
\v 6 da e rarata ma e talatalai,  
\q2 wate aubigai e ḡiviḡivi.   
\q1
\v 7 Nanare am meji tauai e lagulaguriai ma  
\q2 maranai e ḡaiḡaiawa tauai a rovorovo kaua.   
\q1
\v 8 Ai ḡoʼapoapoe anatapui au naom u lavaei,  
\q2 ai ḡoʼapoapoe govagovaḡana, wate anatapuna e inainanai.   
\q1
\v 9 Am meji ai lawana i vitupoi,  
\q2 ma ai madeḡa laḡilaḡina e kwakwa, a lavutu-tawanana.   
\q1
\v 10 Madeḡa 70 i vereta da tana mae,  
\q2 mepa da tana virewapana lamna 80;  
\q1 Wate wei lamna nuabola ava ina vereta,  
\q2 eḡa tana mae-pora ma tana nae.   
\q1
\v 11 Eḡa aiai am ḡaiawa malana ita vai-kauei.  
\q2 Mepa da am ḡaiawa ata aramana-kauei, lamna tauai ata vivirana-kauem.   
\q1
\v 12 Ma nanare, ma viararamaniai da ai lawana i tupo kaua,  
\q2 ma lamna aubaina awarim nuaulaula ana vaia.   
\q1
\v 13 Oo \nd Bada!\nd* Ma nememei awariai.  
\q2 Ma mae-tavirem, ma vinuabolelai, tauai am taunola.   
\q1
\v 14 Ubaubanai marana patapatai am \w nuavaina maemaena|lemma="Nuavaina ma agu"\w* ma verelai,  
\q2 da ana morelanai ana logoiai ma ai au mara anatapuna ana vinuaiai.   
\q1
\v 15 Madeḡa biaḡa u kovoḡiai, nuaiai ma verelai  
\q2 da madeḡana biaḡa a vinuapoapoe ina kovoḡi.   
\q1
\v 16 Tauai am taunola, am nola vivirewapanana ma viatataielai.  
\q2 Ma natunatuiai am boruma ma viatataiei.   
\q1
\v 17 Ma Bada ata God ana vianina ina viatataieta  
\q2 ma ina kauei da aiwai anatapuna ta kaukauei anona ina tupua.  
\q2 Nanare ai nola ma viuai.   
\c 91
\s1 God ata rawena  
\q1
\v 1 Aiai ravana e nenae \pn Aidamo Telarana \pn* awarina agu aubaina,  
\q2 lamna \pn Vivirewapanana Kaukauana \pn* au ririvana ina mae.   
\q1
\v 2 \nd Bada\nd* au God awarina ana riwa ana pa, “Tam au anigagalo ma au tauviḡavia.  
\q2 Tam au God, a vivitumaḡanem.”   
\q1
\v 3 Aubaina tauna, ḡavia ana waro govagovaḡai  
\q2 ma numa rarauabubu awarinei ina gagaloemi.   
\q1
\v 4 Tauna papenenei ina tereḡovaḡimi ma papena au gabaurina ina gagaloemi;  
\q2 ana vipatutu, am rawena ma am anigagalo.   
\q2
\v 5 Waguvara kauai viʼni-rovorovoi eḡa ona rovoei,  
\q2 bo ḡavia madeḡai e viviḡavia,   
\q1
\v 6 bo numa rarauabubu waguvara e viviḡavia,  
\q2 bo doria madeḡai e viviraḡena.   
\q1
\v 7 Avena da rava tausan au ririvam i peu,  
\q2 bo ten tausan au oiem i peu;  
\q2 wate tam ita vodadana-avem.   
\q1
\v 8 Matamiei ona inana ma ona inanai  
\q2 ḡoʼapoapoe ravai ai kovoḡa.   
\q1
\v 9 Aubaina \nd Bada\nd* o vaia ami rawena; \pn Ḡetelarana\pn* ami taugagalo.   
\q2
\v 10 Eḡa aiwai apoapoena awarimi ina tupua bo au numa ina ḡeta.   
\q1
\v 11 God ana anela ina terei da ina painimi  
\q2 ma ina gagaloemi ami au babara.   
\q1
\v 12 Taui uraiei ina voepaim  
\q2 da aem eḡa ḡaima au tepana ma rauei.   
\q1
\v 13 Taumi lion ma mota ona vovaiubai,  
\q2 lion ḡaiḡaiawai ma mota viviwaiawai ona tugwadagwadai. \fig |src="hk00046c.tif" size="col" loc="91:13" ref="91:13" \fig*   
\q1
\v 14 God i riwa i pa, “Aiai nuanuau e vaivainonoei, ana vilawani;  
\q2 ma ana gagaloei, aubaina i aramana-kauei.   
\q1
\v 15 Maranai i kwatu awariu, ana paribelei.  
\q2 Tau kampa ai au nuabola,  
\q2 ana taravaini ma ana voepaepai.   
\q1
\v 16 Ai lawana ana vimanaini,  
\q2 ma au \w vilawana|lemma="Vilawani; Lawana; Mae-tawanei;"\w* mamae-nonoana ana viatataiei.”   
\c 95
\s1 \sc Bada \sc*tana welei  
\q1
\v 1 Ona nei! Tana wela \nd Bada\nd* awarina.  
\q2 Ana nuaiaita tana wela God ata \w tauvilawana|lemma="Vilawani; Lawana; Mae-tawanei;"\w* vivirewapana awarina.   
\q1
\v 2 Tana nei au naona ma tana viegualauei  
\q2 ma welei tana voepaepai.   
\q1
\v 3 Aubaina \nd Bada\nd* lamna God virewapana kaukauna,  
\q2 ma god anatapui e inainana-ḡairei.   
\q1
\v 4 Dobu anatapuna au urana,  
\q2 guba ḡaeḡaei doa au orana da ola ḡaeḡaei au tepai.   
\q1
\v 5 Boga tauna ḡarinei, tauna i kauei  
\q2 ma nanare tauna uranei dobu alalana i tere-kauei.   
\q1
\v 6 Ona nei ma tana raudune ma tana vimaeḡaeḡaeni,  
\q2 ae tututa tana tapeḡaroei taukaueta \nd Bada\nd* awarina.   
\q1
\v 7 Aubaina tauna ata God.  
\q2 Tauta natunatuna. Ana sipu ma e ḡamoḡamoita ana au wapu.  
\b  
\q1 Mepa da ponana o nonori amadodo,   
\q1
\v 8 \x + \xo 95:8 \xt Exo 17:1-7; Num 20:2-13\x*E riwei i pa “Eḡa orami ona gudui me amamami au \pn Meribah; \pn*  
\q2 me au mutulua au \pn Massah\pn*.   
\q1
\v 9 Kampa amamami i ʼnanai, kauababai a kauei  
\q2 wate eḡa ita vitumaḡaneu, ma i raudadaniu.   
\q1
\v 10 Madeḡa 40 wei kimtana awari amlou i ḡaiḡai ma a riwa,  
\q2 ‘Wei ravai orai i bagibagi ḡaḡa!  
\q2 Eḡa ita rarautaniḡaneu.’   
\q1
\v 11 Ana mejiu a parivainuaḡani,  
\q2 ‘Gabu a vokaukauei ami lauvitau aubaina wate kampa eḡa melanai ona rui.”   
\c 100  
\s1 Voepaepa welana 
\q1
\v 1 Rava anatapumi au dobu ona logoimi \nd Bada\nd* awarina!  
\q1
\v 2 Ana nuaiaimi \nd Bada\nd* ona voepaepaei, 
\q2 ona nei au naona ma ona welei.  
\q1
\v 3 Ona aramanei da \nd Bada\nd* anina God. 
\q2 Tauna i kaueta. 
\q2 Ma tauta tauna ḡarinei. Tauta tauna natunatuna. God ana sipu ma e gagaloeta me sipu taupainina.  
\q1
\v 4 Ana welami ana au gari ona rui ma voepaepami 
\q2 ana au aniviboru ona rui, 
\q2 ma ona vimaeḡaeḡaeni.  
\q1
\v 5 Aubaina \nd Bada\nd* i aii; 
\q2 natunatuna e \w vivinuavaina-nonoei|lemma="Nuavaina ma agu"\w*, 
\q2 ana vipatutu e mamae-nonoa, kimta au anatapui.   
\c 103
\s1 \nd Bada\nd* ana nuavaina  
\d \pn David \pn* i girumi  
\q1
\v 1 Orau taputapunei \nd Bada\nd* ana voepaepai.  
\q2 Wavana vivivireina ana voepaepai.   
\q1
\v 2 Orau taputapunei \nd Bada\nd* ana voepaepai,  
\q2 kaua aiaii i kauei aubaiu eḡa nuanuau ina vuru.   
\q1
\v 3 Au ḡoʼapoapoe anatapui e notanota-tawanei,  
\q2 ma doria awarinei e vivilawaniu.   
\q1
\v 4 Ata iraḡe ma i sinaepaiu  
\q2 ma \w nuavainei|lemma="Nuavaina ma agu"\w* ma raunuapoapoelei e vivigulaueu.   
\q1
\v 5 Au lawana au anatapuna  
\q2 purapura aiaii avai i verevereu, au vilaraga marana i raviravivouni me \f + \fr 103:5 \ft Manubada tawarana waduboi e peupeu ma vouii e gogogo. Me manubada tawarana voui e gogogo nanare tam au lawana e raviravivouni.\f*manubada.   
\q1
\v 6 \nd Bada\nd* ana kaua anatapuna jijimanina.   
\q1
\v 7 Ana oga \pn Moses \pn* i viatataiei,  
\q2 ma mai \pn Israel\pn* \nd Bada\nd* ana kaua vivirewapanai i ʼnanai.   
\q1
\v 8 \nd Bada\nd* raraunuapoapoena ma ivina aiaina,  
\q2 Eḡa laḡilaḡina amlona ita voḡaiḡai. Ana nuavaina maemae-nonoana.   
\q1
\v 9 Eḡa mara nonoa ina enita,  
\q2 ma ana amloḡaiḡai eḡa ita mamae-nonoa.   
\q1
\v 10 Anina da ita kovaḡa-kaueta,  
\q2 wate i raunuʼapoapoeleta da kovoḡa eḡa ḡaeḡaena ita verevereta.   
\q1
\v 11 Dobu weka ma mara nore au tepadewadewana.  
\q2 Nanare, \nd Bada\nd* ana nuavaina i rata guratana taui da \nd Bada\nd* e vivivirei awarii.   
\q1
\v 12 Mepa madeḡa e gogogolana da mepa e ḡaiḡairalana, lamna uama,  
\q2 ma nanare ata ḡoʼapoapoe vinimalana e vaivaitawana-naiei aueia.   
\q1
\v 13 Me ama natunatuna e rarau-nuapoapoelei,  
\q2 nanare \nd Bada\nd* natunatuna e rarau-nuapoapoelei.   
\q1
\v 14 Aubaina i aramanei da tauta pokauei i kaueta.   
\q1
\v 15 Ata mara au dobu lamna me modu.  
\q2 Ta gogogo ma ta rarata me berana moduei;   
\q1
\v 16 Anina ma ive i uvena-kapupuei,  
\q2 eḡa ita mamae, ana gabu i kwakwava.   
\q1
\v 17 Taui da \nd Bada\nd* e voepaepai ana nuavaina maemae-nonoana  
\q2 awarii ma nanare noinoii ma ai epaepaia awarii   
\q1
\v 18 taui aiavoi da ana \w parivainuaḡana bagibagina|lemma="Parivainuaḡana bagibagina"\w* e vovojijini  
\q2 ma ana patupatutui tarawatu e vovojijini.   
\q1
\v 19 \nd Bada\nd* ana vigulau anikialana au mara i terei,  
\q2 ma kampa ana vigulau e vivibadei.   
\q1
\v 20 \nd Bada\nd* ana anela, vivirewapanami,  
\q2 \nd Bada\nd* riwana o rarautaniḡanei ma o kaukauei,  
\q2 \nd Bada\nd* ona voepaepai.   
\q1
\v 21 Anina \nd Bada\nd* ana anela marei,  
\q2 \nd Bada\nd* ona voepaepai taumi ana taunola ma ana ḡoana anatapuna o kaukauei.   
\q1
\v 22 Taumi anatapumi \nd Bada\nd* uranei i kauei, ana au vigulau maemaei, \nd Bada\nd* ona voepaepai.  
\q2 Tau nanare orau taputapunei \nd Bada\nd* ana voepaepai.   
\c 110
\s1 Gulauna vinevinena  
\d David ana wela  
\q1
\v 1 \x + \xo 110:1 \xt Mrk 12:36; Act 2:34-35\x*\nd Bada \nd*au bada wenanare i riwei,  
\q2 “Au oieu ma kiala  
\q1 da am ḡavia  
\q2 au ae karem ana terei da ma tuvaidoedoei.”   
\q1
\v 2 \nd Bada\nd*, am gabemani vivirewapanana \pn Zion\pn* \f + \fr 110:2 \ft Jerusalem wavana ḡelauna.\f*ana parata ina viratai,  
\q2 da am ḡavia ma vibadei.   
\q1
\v 3 Am laraga ana nuaii ina verena-melei da ina visorodia,  
\q2 ma ona ḡae \nd Bada \nd* ana ola au tepana viḡavia aubaina,  
\q1 ma ami rewapana ina ravivouni ubaubanai patapatana me ubaubanai turuvanina.   
\q1
\v 4 \nd Bada \nd* i parivainuaḡanim ma eḡa nuanuana ina virai;  
\q2 “Tam pirisi maemae nonoana me \pn Melkisedek.\pn*”   
\q1
\v 5 \nd Bada\nd* au oiem e maimairi da e paipainim;  
\q2 tauna gulagulau ina piaḡi maranai amlona ina ḡaiḡai.   
\q1
\v 6 Dobu nununai ai ḡoa apoapoe ina kovoḡi,  
\q2 ma taubeu dobuna ina vioai  
\q2 ma dobu gulagulaui anatapui kolai ina viaigwadagwadai.   
\q1
\v 7 Wate au etanai au vuvura ina uma  
\q2 ma rewapana ina verei ma ina vovaiuba.   
\c 119
\s1 \nd Bada\nd* ana tarawatu boruborumana  
\q1
\v 9 Rava vouna menanare lawana aiaina ina maeni?  
\q2 Tauna riwamei ina paina-melei.   
\q1
\v 10 Lamna aubaina a baibaiem orau taputapunei;  
\q2 eḡa ma votereu da riwam ana geduaiei.   
\q1
\v 11 Riwam a iaiavi ma au nuanuau a tereterei,  
\q2 da eḡa ḡoʼapoapoei awarim ana kauei.   
\q1
\v 12 \nd Bada, \nd* a voepaepaim!  
\q2 Am tarawatu ma viararamaniu.   
\q1
\v 13 Ipiriuei ana bababani ma  
\q2 am tarawatu anatapui u verevereiu ana jimei.   
\q1
\v 14 Am tarawatu votelatelana a vinuaiainana-kauei,  
\q2 eḡa me vipurapura bo vimane.   
\q1
\v 15 Riwam ana iavi  
\q2 ma ana vinuanotenotei.   
\q1
\v 16 Am tarawatu a vinuaiaina-kauei,  
\q2 eḡa riwam ana voteretawanei.   
\c 139
\s1 Bada anatapuna i aramanei.  
\d David ana wela  
\q1
\v 1 \nd Bada\nd* orau u inanai ma au kaua anatapui u aramanei.   
\q1
\v 2 U aramanei mara aiwai a kiala ma a vomairi.  
\q2 Avena au uama wate au nota e araramanei.   
\q1
\v 3 E inainanaiu maranai a babara bo au numa a vivilauvitau.  
\q2 Anatapuna a kaukauei e araramanei.   
\q1
\v 4 Muriai da ata babani tam e araramanei aiwai ana latoni.   
\q1
\v 5 Tam e garigari-kwaipipiniu,  
\q2 ma uram virewapananei e paipainiu.   
\q1
\v 6 Lamna riwa kauana, awariu i aii kaua  
\q2 ma i ḡe-dewadewa da kolau i kwauna-kauei.   
\q1
\v 7 Mepa ana nae da Aruam ana raugovaḡei?  
\q2 Mepa ana ruba da ana raugovaḡem?   
\q1
\v 8 Ata ḡae au mara da tam kampa;  
\q2 mepa da i ʼrairaḡei ai au dobu ata rauviraiu, tam kampa.   
\q1
\v 9 Mepa da ana lave nae au maramatanei,  
\q2 bo mepa madeḡa e neneulai,   
\q1
\v 10 avena kampa ma uram ina raveniu,  
\q2 ma am rewapana ina painiu.   
\q1
\v 11 Mepa da ana riwa, “Gimtona ina tereḡovaḡiu  
\q2 ma lalalaina ina gimtona.”   
\q1
\v 12 Wate avena da gimtonana amapo eḡa ana raugovaḡem.  
\q2 Tam awarim gimtona ina rarana me marai, aubaina tam awarim gimtona ma lalalaina lamna tagogina.   
\q1
\v 13 Tam tupuau anatapuna u voai da alou au manawana u teretagogieu.   
\q1
\v 14 A viviegualauem aubaina tam am nuavainei ma am borumei u voa-kaueu! Am rauḡaroḡaro i aii,  
\q2 A voepaepaim aubaina a aramana-kauei.   
\q1
\v 15 Tam u vivineneḡaneu maranai a tuputupua au govagovaḡana, alou au manawana,  
\q2 tam ainelam anatapuna u aramanei.   
\q1
\v 16 Tam u inanaiu muriai da a tupua.  
\q1 Aupom biaḡa u vereu da ana mae  
\q2 lamna au buka u girumi,  
\q2 muriai da aupom naona i ḡotai.   
\q1
\v 17 God! I piripiri guratana da am nota ana aramanei.  
\q2 Am nota kolau i kwauni, eḡa aiwai ḡelaunei am kaua ana aramanei.   
\q1
\v 18 I maḡa guratana eḡa me bubu, iavana ana kauana-avei,  
\q2 avena da ata iava-pai, tau amapo da tam ana vivinuanainem.   
\b  
\q1
\v 19 Oo God! A ḡoei da ḡoʼapoapoei ravai uta viraḡeni.  
\q2 Tauviraḡena uta viaḡaḡei da eḡa ina nei awariu.   
\q1
\v 20 Aubaina e vivijiboḡim,  
\q2 ma wavam eḡa ita vivivirei.   
\q1
\v 21 \nd Bada\nd*, rava e gedugeduaiem, tau ravai a gedugeduaiei.  
\q2 Taui eḡa ita voteletelem lamna aubaina taui au ḡavia.   
\q1
\v 22 Taui a geduaiana-kauei,  
\q2 anina taui au ḡavia.   
\q1
\v 23 Ma tuvirevireu, ma orau ma inana-pai.  
\q2 Ma raudadaniu da nuanuau ma aramanei.   
\q1
\v 24 Mepa da ḡoa apoapoe au orau, ma viatataieu,  
\q2 ma ma raveniu etanai e nenae au lawana maemae-nonoana awarina.   