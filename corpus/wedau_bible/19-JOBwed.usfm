\id JOB - Wedau 
\h Job 
\toc1 Job 
\toc2 Job 
\mt1 Job  
\is1 Pariverena  
\ip Rava jijimanina tagogi vinuabola apoapoei maḡamaḡaui i nenelaḡai lamna au bukana e vivirarautuei. Job ana nota ma ana rava ai nota wei nuabolai awari lamna e viviatataieta. Ana rava e notanotai da Job kaua apoapoei i kauei aubaina God, tauna e kovokovoḡi. Job i aramanei da wei eḡa riwa kaua. Tauna, God i vivitumaḡanei, wate i ḡoeḡoei da ita aramanei aiwai aubaina wei nuabolana e tuputupua. God, Job ana vinuapoapoe anona eḡa ita vieḡei, wate God ana rewapana ma ana nuaulaula i rata guratana au baina rava eḡa tagotagogina da ina aramanei aiwai e viviatataieta. Maranai i aramanei da God ana rewapana ma ana nuaulaula i rata guratana, tauna God vitaraviravirana i voterei ma i voepaepai. Wei virarautuana au damona God Job i vilawani ma natunatuna i vimaḡai ma i vimaura-melei. God Job ana rava tonuḡa i ena-guratei aubaina taui eḡa ita aramana-kauei aiwai i latolatoni ma Job i vinuapoapoe.  
\ie  
\c 1
\s1 Job ana virarautua  
\p
\v 1 Oroto wavana \pn Job \pn* au \pn Uz\pn* i mae. Tauna rava jijimana kaukauana ma ḡoʼapoapoei i geduaiei. Tauna God i vivirei ma ḡoa aiaii ava i kaukauei.  
\v 2 Tauna natunatuna nelarai 7 ma waivinei tonuḡa,  
\v 3 ma ana sipu 7,000; kamel 3,000; uata bullna 1,000 ma donkey waivinei 500 ma ana taunola maḡamaḡaui. Ma i vipurapura ma i maura kaua eḡa aiai ḡelauna nanare nai au dobuna, au maramatanei.   
\p
\v 4 Ai mara i tereterei nanare \pn Job \pn*natunatuna nelarai nununai ai au numa i toretorela, ma varevarei ma novunovui i rauḡoreiai ma anatapui i amam ma i umauma gogona.  
\v 5 Aupom biaḡa nanare torela au murina, \pn Job \pn*ubaubanai boiboḡi ina vovomairi ma natunatuna nununai ina rauḡoreiai ma epaiai ḡamoḡamo taputapuna ina apuapui \nd Bada\nd* awarina da natunatuna ina viaiaini. Tauna i notanota da, “Mepa da roaroa i kauana-boai ma au orai God i parivaiapoapoeni.”   
\s1 Satan Job ana tumaḡana i raudadani  
\p
\v 6 Marina mara i ḡetai da anela au mara i ḡeta \nd Bada\nd* awarina ma tauviwavu - Satan taui i votaḡoi da i ḡeta.  
\v 7 \nd Bada\nd* Satan i paridadanei, “Tam meiei e nenei?”  
\p Satan i paribelei i pa, “Tau were ma nare a nenae ma a nenei, dobu a tetetei.”   
\p
\v 8 Ma \nd Bada\nd* i paridadana, “Au taunola \pn Job \pn*u inanai bo eḡa? Tauna rava aiaii kaukauana, eḡa aiai ḡelauna au dobu nanare. Tauna rava jijimanina ma patupatutuna. E vivivireiu ma e paipaina-melei da eḡa kaua apoapoe ita kaukauei.”   
\p
\v 9 Satan i paribelei, “Tam \pn Job \pn* e paipaina-kauei lamna aubaina e voepaepaim!  
\v 10 Marana patapatai tauna ana numa ravai ma ana purapura e gagagaloei, ma anatapuna uranei e vovodadani e viaiaini, ma bulumakau u verei da wapuna i oai.  
\v 11 Wate uram ma viloloi ma anatapuna ḡarinei ma vaitawanei, ma au matam ina parivai apoapoenim.”   
\p
\v 12 \nd Bada\nd* i riwa i pa, “Anina, ana purapura anatapuna au uram a tereterei, wate eḡa tupuana aiwaina ma vodadani.” Ma Satan \nd Bada\nd* i netawanei.   
\p
\v 13 Mara tagogi, \pn Job \pn*natunatuna nelarai ma waivinei i toretorela, tuai ana au numa,  
\v 14 ma taupariverena i ḡeta \pn Job \pn*awarina ma i riwei i pa, “Am taunola burumakauei doa i uauatai ma au ḡereḡerei donkey modu i amam,  
\v 15 ma mai \pn Sabea \pn*i ruba-ḡairai ma ḡamoḡamo anatapui i kwalei, am taunola anatapui i viraḡena-naiei, ma tau ainelau a ruba da ata pariverem.”   
\p
\v 16 I bababani ma taupariverena ḡelauna i ḡetai ma i riwa, “Namanamara marei i ḡairai da sipu ma taupainii i viraḡena-pai, ma tau ainelau a rubai da ata paripariverem!”   
\p
\v 17 Ravana i bababani ma taupariverena ḡelauna i ruba ḡetai ma i riwa, “Mai \pn Caldia \pn*boru tonuḡa ana melaḡina i ḡairai ma am kamel i viaḡaḡana-naiei ma taupainii i viraḡena-pai, tau ainelau a ruba da ata paripariverem!”   
\p
\v 18 Amapo i bababani ma wate taupariverena ḡelauna i ruba ḡetai ma i riwa, “Natunatum nelarai ma waivinei, natuevou ana au numa i toretorela,  
\v 19 ma maratagogi kojikojira mutuluei i opui ma numa i vipeuni au tepai ma anatapui i viaijijini, tau ainelau a ruba da ata pariverem!”   
\p
\v 20 Anina ma \pn Job \pn*i vomairi ma ana kwama i sikai. Kolana i ḡari ma i peu ḡaira au doa ma \nd Bada\nd* i voepaepai.  
\v 21 Ma i riwa,  
\q1 “Ana kovakovau a nei;  
\q2 ana kovakovau ana nae.  
\q1 \nd Bada\nd* i verena ma i vai-melei;  
\q2 \nd Bada\nd* wavana ana voepaepai ma ana viborumei.”   
\p
\v 22 Wei anatapuna au orana, \pn Job \pn* eḡa ḡoʼapoapoe aiwaina ita kauei bo God ita viwavui.   
\c 2
\s1 Satan Job i raudadana-melei  
\p
\v 1 Mara ḡelauna, anela au mara i ḡeta me, \nd Bada\nd* awarina ma tauviwavuna - Satan taui i votaḡoi.  
\v 2 Ma \nd Bada\nd* Satan i paridadanei, “Tam meiei e nenei?”  
\p Satan i paribelei i pa, “Tau were ma nare a nenae ma a nenei, dobu a tetetei.”   
\p
\v 3 Ma \nd Bada\nd* i paridadana, “Au taunola \pn Job \pn*u inanai bo eḡa? Tauna rava aiaii kaukauana eḡa aiai ḡelauna au dobu nanare. Tauna rava jijimanina ma patupatutuna. Ma e vivivireiu ma ḡoʼapoapoe e gedugedaiei. Ana lawana anina jijimanina e maemaeni avena da orau u taini da a kovoḡa labalababai.”   
\p
\v 4 Tauviwavu \nd Bada\nd* i paribelei, “Tauna ana lawana ava e vinuabolei, me rava ana purapura anatapuna ina verenei da eḡa ina kero.  
\v 5 Wate uram ma viloloi ma tupuana ma ḡelamina ma ravi, ma au matam ina parivai-apoapoenim!”   
\p
\v 6 \nd Bada\nd* i riwei, “Anina, tauna au uram a tereterei wate eḡa ma viraḡeni.”   
\p
\v 7 Ma Satan \nd Bada\nd* i netawanei ma i nae da \pn Job \pn* kero apoapoei i verei, au loulouna da i ḡaira au ae lapalapana.  
\v 8 Ma \pn Job \pn* nau gebona i vaia da kerona i kakakaroi ma au lapukare i kiakiala.   
\p
\v 9 Awana \pn Job \pn* i riwei i pa, “Amapo da am lawana jijimanina ma vovojijini bo? God ma parivai-apoapoeni ma ma iraḡe!”   
\p
\v 10 Wate \pn Job \pn*i paribelei i pa, “Tam opaopam! Eḡa nanare ma babani. Tauta God kaua maḡamaḡaui ma aiaii e verevereta, ma apoapoei e paripari-tawaneiai, maiteni tana vaia.”  
\p Wei kauai maḡamaḡaui apoapoe \pn Job \pn*awarina i tupua, wate tauna ana babani awarinei eḡa ḡoʼapoapoe ita kauei.   
\s1 Job ana rava i nei da i raugenari  
\p
\v 11 Maranai ana rava tonuḡa riwana i vaia da \pn Job \pn*wenanare ma menanare i vinuʼapoapoenei, taui i vitagogiei ma i nae \pn Job \pn*ita raugenari ma ita vinuaubai. Taui wavai \pn Eliphas \pn*tauna \pn Teman\pn*ei, \pn Bildad \pn*tauna \pn Shuah\pn*ei ma \pn Zophar\pn* tauna \pn Naamah \pn*ei.  
\v 12 Taui tapunei \pn Job \pn*i ʼnanai ma i vinuanainei da lamna \pn Job\pn*. Maranai i ʼnana-kauei. Taui i vitouana, ma ai kwama i viaisikasikai ma pokau au tepai i tawatawanei.  
\v 13 Ma aupom ma waguvarai 7 taui au doa i vikiakialei, \pn Job \pn*i mae-vereverei. Ma i ʼnanai da ana nuabola i rata guratana ma gamoi i pota ma i kiala genuatau. \fig |src="18_Jb_02_02_RG.jpg" size="col" loc="2:2" ref="2:2" \fig*   
\c 3
\s1 Job ana tupua marana i parivaiapoapoeni.  
\p
\v 1 Wiki tagogi au murina \pn Job \pn*gamona i laḡi ma ana tupua marana i parivaiapoapoeni.  
\v 2 I pa,   
\q1
\v 3 Au tupua marana ma boai,  
\q2 ma waguvaraina i vinolanola da tevera orotona i tupua.   
\q1
\v 4 Nai marana ina waguvarei!  
\q2 Ma God au aidamo wei marana ina nota-tawanei,  
\q2 ma au tepana eḡa ina rarana.   
\q1
\v 5 Waguvara ma gimtona potopotona wei marana ina vibadei;  
\q2 ma lada marana ina purui  
\q2 ma gimtona lalalaina ina purui.   
\q1
\v 6 Gimtona nai waguvaraina ina viamoai  
\q2 wei marana eḡa ma iava-melei;  
\q2 madeḡana bo nawaravina.   
\q1
\v 7 Nai waguvaraina eḡa aiai ina tupua,  
\q2 ma eḡa nuaiai gararana ina nonori.   
\q1
\v 8 Vijiboḡa amamai,  
\q2 mepa da ai vijiboḡa boga bariawana ina vidagui;  
\q2 taui wei marana ina vijiboḡi.   
\q1
\v 9 Maratomtom ubonana ina ḡuvai  
\q2 ma mara karena ina paina-avei  
\q2 ma madeḡa vuduna eḡa ina inanai.   
\q1
\v 10 Aubaina taui manawa metaetana eḡa ita gudui  
\q2 ma vita maḡamaḡaui i vereu.   
\b  
\q1
\v 11 Airake, boiboḡi ita gomuiu!  
\q2 Bo ata i ʼraḡe maranai a tuputupua.   
\q1
\v 12 Aiwai aubaina au arona i vimataveniu  
\q2 ma ḡuḡunei i viḡuḡuiu?   
\q1
\v 13 Maranaina a tupua, matau ita pota;  
\q2 ma ata matave ma ata vilauvitau.   
\b  
\c 4
\s1 Eliphas i babani  
\p
\v 1 Ma \pn Eliphas \pn*rava \pn Teman\pn*ei \pn Job \pn*i paribelei i pa,   
\q1
\v 2 \pn Job \pn* eḡa amlom ina ḡaiḡai ma ana babani,  
\q2 tau ata genuana ava, ana babani!   
\q1
\v 3 Rava maḡamaḡaui u viararamani  
\q2 ma ḡokokokarai u vovaivirewapani.   
\q1
\v 4 Riwam, rava peupeui u duḡui,  
\q2 ma ae tutui viviarai u duḡui.   
\q1
\v 5 Wate marina nuabola i nei awarim, ma am nota i peu  
\q2 i vodadanim ma u rovo-kaua.   
\q1
\v 6 Am vitumaḡana God awarina,  
\q2 ma am lawana jijimanina.  
\q2 Lamna, am rewapana, tapa?   
\b  
\q1
\v 7 Ma tumairi ma ma vinua notanota!  
\q2 Rava jijimani e irairaḡe bo?  
\q2 Mara aiwai rava jijimani i kero ma iʼraḡe?   
\q1
\v 8 A inanai rava ḡoa apoapoe i paewi  
\q2 ma nuabola i tuarui.   
\cd \pn Job \pn*ana rava amapo da i ririwa-ḡiriḡiri da tauna kaua apoapoei i kauei aubaina wei nuabolana e nenelaḡai. Wate \pn Job \pn*e ririwa da tauna eḡa aiwai apoapoena ita kauei.  
\c 38
\s1 \nd Bada\nd* Job i paribelei  
\p
\v 1 Ma \nd Bada\nd* labu au orana ma Job i paribelei, i pa,   
\q1
\v 2 “Tam aiai e bababani labalababa,  
\q2 ma au nuaulaula e paripari-virevirei?   
\q1
\v 3 Ma mairi jijimana me oroto,  
\q2 ana vitaravirevirem  
\q2 ma ma paribeleu!   
\b  
\q1
\v 4 Tam mepa maranai dobu tuatuana i tonei?  
\q2 Ma riweu, mepa da u aramanei?   
\q1
\v 5 Aiai dobu ana manawa ma ana dabora i terei?  
\q2 U aramanei tapa? Ma aiai i ruvai?   
\q1
\v 6 Aiwai dobu tuatuana e vovojijini?  
\q2 Ma aiai dobu tuatuana i tonei,   
\q1
\v 7 maranai maratomtom ubonai i wela tagogi,  
\q2 ma \nd Bada\nd* ana anela ana morelanai i voepaepa ma i vigaragaraei?   
\b  
\q1
\v 8 Aiai boga ana au parata i terei  
\q2 maranai boga manawana ana goba i wanaiwaḡi?”   
\b  
\c 40
\p
\v 1 Ma \nd Bada\nd* \pn Job \pn*i riwei i pa,   
\q1
\v 2 “Tam, God \pn Vivirewapana Kaukauana \pn* e viviwavui;  
\q2 Aiai God e viviwavui, ina paribelei.”   
\p
\v 3 Anina ma Job \nd Bada\nd* i paribelei,   
\q1
\v 4 “Tau rava labalababa, menanare ana paribelananem?  
\q2 Gamou ina pota.   
\q1
\v 5 Boiboḡi a babani guratana.  
\q2 Eḡa aiwai ḡelauna ana latoni.”   
\b  
\c 42
\s1 Job i babani me  
\p
\v 1 Ma \pn Job \pn*i babani me, i pa   
\q1
\v 2 “Tau a aramanei da tam aiwai anatapuna e kaukauei;  
\q2 Eḡa aiai am oga ina viḡaei.   
\q1
\v 3 \x + \xo 42:3 \xt Job 38:2\x*U paridadaneu, ‘Tam aiai e bababani labalababa,  
\q2 ma au nuaulaula e pari-virevirei?’  
\q2 Riwa kaua am boruma vivinualaulaunana eḡa ata aramanei,  
\q2 da a voḡana guratana.”   
\b  
\q1
\v 4 \x + \xo 42:4 \xt Job 38:3\x*“U riweu, ‘Ma rautaniḡana, ma ana babani,  
\q2 Ana paridadanem ma tam ma paribeleu.’   
\q1
\v 5 Taniḡau ava riwam i nonori  
\q2 Wate marina matau i ʼnanaim.   
\q1
\v 6 A vinimala, ma au lapukare ma au debidebi ana kiala.  
\q2 A ruperupena ma a mae-tavireu awarim ma au ḡoʼapoapoe ma nota-tawanei.”   
\s1 Damona  
\p
\v 7 \nd Bada\nd* i babani vorovei \pn Job \pn*awarina ma marina \pn Eliphas \pn*rava \pn Teman\pn*ei awarina ina pa, “Amlou i ḡaiḡai awarim am rava ruaḡa maiteni, taumi eḡa riwa kaua ota babaniei me \pn Job \pn*nanare.  
\v 8 Lamna aubaina, bull 7 ma sipu ororotoi 7 ona vaia ma ona nae au taunola \pn Job \pn*awarina ma siai taputapuna ona apui awariu. Tauna aubaimi ina raupari ma ana pari ana nonori da eḡa ana vinimalaimi ami kaua apoapoei aubaina. Taumi eḡa riwa kaua ota babaniei me au taunola \pn Job \pn*nanare.”  
\v 9 Anina ma \pn Eliphas,\pn* \pn Bildad \pn*ma \pn Zophar\pn* \nd Bada\nd* aiwai i ririweia nanare i kauei, ma \nd Bada\nd* \pn Job \pn*ana pari i nonori.   
\p
\v 10 \x + \xo 42:10 \xt Job 1:1-3\x*Ma maranai \pn Job \pn*i raupari-vorovei, \nd Bada\nd* ana maura i veremelei ma raviai-tepatepani.  
\v 11 Varevareina ma novunovuna ma ana rava waduwaduboi i nei ana au numa ma maiteni i am ma i uma gogona. Ma \pn Job \pn*i vinuaubai aubaina \nd Bada\nd* vita ḡaeḡaena \pn Job \pn*i verei. Ma taui anatapui kampa i ḡeḡeta mane ma loji goldei \pn Job \pn*i verei.   
\p
\v 12 \nd Bada\nd*, \pn Job \pn*i viaiaina-kauei eḡa me au naonei. Awarina sipu 14,000; kamel 6,000; uata bullna 2,000 ma donki waivine 1,000.  
\v 13 Ma nanare, natunatuna nelarai seven ma waivinei tonuḡa.  
\v 14 Natuna wavinena magurina wavana \pn Jemimah\pn*\f + \fr 42:14 \ft Heb. wei wavana anona \fk Gabubu\f*, ma keikeina wavana Keziah\f + \fr 42:14 \ft Heb. wei wavana anona \fk Cassia. \ft bo \fk kaidara talana.\f* ma vitonuina Keren-Hapuk. \f + \fr 42:14 \ft Heb. wei wavana anona \fk mata penitana.\f*  
\v 15 \pn Job \pn*natunatuna guguinii inanai i ai dewadewa eḡa me guguini ḡelaui nai au dobuna. Ma \pn Job \pn*natunatuna nelarai ma waivinei ai \w buderi|lemma="Buderi"\w* i terei da anatapui ruvana tagogina ina vaia.   
\p
\v 16 \pn Job \pn*i mae madeḡa 140 ḡelauna; da ḡoḡoḡana ma nonoina da i nae kimta au \ord vi-\ord*4\ord -na\ord*inanai.  
\v 17 Anina ma i magura kaua ma iʼraḡe.   