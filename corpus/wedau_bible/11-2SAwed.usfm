\id 2SA - Wedau 
\h Samuel Viruaina 
\toc1 2 Samuel   Samuel ana buka viruaina 
\toc2 Samuel Viruaina 
\mt1 2 Samuel  
\mt2  Samuel ana buka viruaina  
\imt1 Pariverena  
\ip Wei bukana lamna David ana vibadana marana e ririweta. Kapita 1 da au 4 e ririweta da David menanarena Judah au rauanaḡei lamna ava i vibadei. Ma kapita 5-24 Israel au lavaratei maiteni i vibadei. Wei girumana e ririweta da menanare David ana ḡavia Israel au orana ma dobu ḡelauiei i viḡaviana-nei ma e viviatataieta menanare David God nuanuana i vaia ma i vitumaḡanei, wate maiteni ana ḡoʼapoapoe ma ana ḡokokokara ḡelaui i viatataieta. Tauta ta inanai menanare God David i kovoḡi maranai ana ḡoa i apoapoei, wate maiteni ta inanai menanare David i rupena-nei ma God tauna ana ḡoʼapoapoe i nota-tawanei. David piripiri maḡamaḡaui i nelaḡai maranai Israel i vibadei wate God tauna i gagaloei ma parivainuaḡana awarina ma ana epaepaia awarii i vojijini.  
\iot Vinevinei  
\io1 David mai Israel ai gulau (5:1-4)  
\io1 God ana parivainuaḡana bagibagina David awarina (7:1-5, 8-17)  
\io1 David Bathsheba maiteni i matave (11:1-17, 26-27)  
\io1 Peroveta Nathan ana pariverena (12:1-25)  
\ie  
\c 5  
\s1 David mai Israel ma Judah ai gulau  
\p
\v 1 \pn Israel\pn* dam damai i nei \pn David \pn* awarina au \pn Hebron\pn* ma i pa, “Tauta tara tagogi  
\v 2 Au naona maranai \pn Saul\pn* ata gulau, tam sorodia u rauetaraveni ma o viḡavia.  
\p —Ma \nd Bada\nd* i riwem, ‘Tam au dam \pn Israel\pn* ma paini me sipu taupaini ai sipu e paipaini ma aubaii ma vibada.”   
\p
\v 3 Maranai dam babadai i ḡeta gulau \pn David \pn* awarina au \pn Hebron\pn*, David \w parivainuaḡana bagibagina|lemma="Parivainuaḡana bagibagina"\w* taui maiteni i kauei \nd Bada \nd* au matana. Ma olive monamonanei David i buloi da Israel ai gulau.   
\p
\v 4 \x + \xo 5:4 \xt 1Ki 2:11\x*\pn David \pn* ana madeḡa 30 ma i vigulau ma i vibada da madeḡa 40 i kwa.   
\cd Ma David ana sorodia i egari ma Jerusalem mai Jebu awariei i vaia. Kampa David ana gulau numana i voai. Anina ma rava i tami ma i nae ma God ana parivainuaḡana bokisina i vaia ma i naei au Jerusalem ma kampa au numagara i terei.  
\c 7  
\s1 \nd Bada\nd* parivainuaḡana i kauei David maiteni  
\p
\v 1 Ma \nd Bada\nd* \pn David \pn* i gagaloei ma nanare ana ḡavia anatapui i vovaiubai. Ma ana nuaubana i mae.  
\v 2 Ma David \w peroveta|lemma="Peroveta"\w* \pn Nathan\pn* i riwei i pa, “Tau numa vigulauna, ai cedei voavoana a maemaeni wate God ana parivainuaḡana bokisina au numa gara e mamae.”   
\p
\v 3 \pn Nathan\pn* i paribelei, “Aiwai e notanotaia ma kauei aubaina \nd Bada\nd* i mae-ratuim.”   
\p
\v 4 Wate lamna waguvaraina \nd Bada\nd* \pn Nathan\pn* i riwei i pa,  
\v 5 “Ma nae ma au taunola \pn David \pn* ma riwei ma pa, \nd Bada\nd* wei e ririwei ‘Eḡa tam numa ma voai da Tau au animae.”   
\b  
\p
\v 8 \nd Bada\nd* i riwa me, i pa, “Au taunola \pn David \pn* ma riwei, ‘\nd Bada vivirewapana kaukauana\nd* wei i riwei:  
\pi1 Tam au naona ravarava ota sipu u paipaini au wapu, wate Tau a terepaim da mai \pn Israel\pn* ai bada.  
\v 9 Mepa u nenelana, Tau tam a mae-ratuim ma au matam am ḡavia anatapui a pupuna-pai. Ma marina wavam ana voepai, me rava wavai naenaei au dobu.  
\v 10-11 Ma au rava \pn Israel\pn* dobu ana verei da ina raunuma ma ana nuaubai ina mae. Au naona i vivikareiana da marina babada a terei da mai \pn Israel\pn* ita vibadei, wate rava apoapoei taui i viḡaviei ma marina amapo ega ina kauana-melei. \nd Tau Bada\nd* a ririwem da am epaepaia ana vimaḡai ma tam ma am epaepaia ona vivigulau.   
\pi1
\v 12 \x + \xo 7:12 \xt Act 2:30\x*Ma am epaia tagogi ana vinei, tam natuoim tagogi da ina vigulau maranai tam am mara damona ina ḡetai da amamam ma votagoi. Ma tauna ana kauei da ina vibada ḡaeḡaena,  
\v 13 ma ega aiai ana vigulau ina vaitawanei. Ma tauna tempol ina voai Tau aubaiu,  
\v 14 Tau ina viamaneu ma tauna ana vinatunei. Ma maranai i kauana-boai, ana kovoḡi me ama natuna e kovokovoḡi nanare.  
\v 15 Wate eḡa melanai au \w nuavaina|lemma="Nuavaina ma agu"\w* awarina ana vaitawanei me \pn Saul\pn* awarina a vaitawanei, tauna ana vigulau a vaitawanei ma epaiana tam a terem.  
\v 16 Am numa ravai rereḡana eḡa melanai ina kwa ma am epaepaia ina vigulau ma ina vibada nonoa.”   
\p
\v 17 Ma \nd Bada\nd* aiwai \pn Nathan\pn* ana au rauboni i riwei anatapuna \pn David \pn* i pariverei.   
\b  
\c 11  
\s1 David turana awana i kwalei  
\p
\v 1 Omra e tomtom maranaina gulagulau e opuopu ḡavia aubaina. \pn David \pn* sorodia ai bada \pn Joab\pn* ma \pn Israel\pn* ana sorodia i paritawanei da mai \pn Ammon\pn* ai sorodia ita vipupui. Ma ai taon \pn Rabbah\pn* etanaina i matave-potai da ravai eḡa ita rui bo ita opu, \pn David \pn* eḡa ita nae ma au \pn Jerusalem\pn* i mae.   
\s1 David ma Bathsheba  
\p
\v 2-4 Mara tagogi aubigai \pn David \pn* i matave-vomairi ma ana au poewa vatavatarana i bababara-nae. Ma i ʼnana damana da wavine i ʼnanai i toatoa, i oḡaoḡa-melei aubaina marina ana nawaravi doriana i kwa, wavine inanana aiai kaukauana anina ma \pn David, \pn* rava i paritawanei da ita aramanei tauna aiai. Ravana i ḡeta memei ma i pariverei i pa, “Wavine wavana \pn Bathsheba\pn*, \pn Eliam\pn* natuna ma \pn Uriah\pn* \pn Hitti \pn*ei awana.” Ma \pn David \pn* ana taunola i paritawanei da wavinena i neiai awarina ma tauna maiteni i matave ma i nae me au numa.  
\v 5 Wavinena i duama ma riwa i paritawanei \pn David \pn* awarina i pa, “Tau a duama.”   
\p
\v 6 \pn David \pn* riwa i paritawanei \pn Joab\pn* awarina i pa, “\pn Uriah\pn* \pn Hitti \pn*ei ma paritawanei awariu.”  
\p Ma \pn Uriah\pn* i paritawanei \pn David \pn* awarina.  
\v 7 Maranai i ḡeta \pn David \pn* awarina ma \pn David \pn* tauna i paridadanei, “\pn Joab\pn* ana sorodia maiteni menanare, anina bo eḡa? Ma ḡavia menanare?”   
\p
\v 8 Ma \pn David \pn* \pn Uriah\pn* i riwei, “Ma nae au numa ma ma vilauvitau.”  
\p Ma \pn Uriah\pn* gulau ana numa i opu-tawanei da i nae ma au murina \pn David \pn* ana pulo i paritawanei \pn Uriah\pn* ana au numa.  
\v 9 Wate \pn Uriah\pn* eḡa ita nae ana au numa, ma kampa ana au metaeta ana bada ana taunola maiteni i vimatave lana.   
\p
\v 10 Ma taui \pn David \pn* i riwei, “\pn Uriah\pn* eḡa ita nae au numa.” \pn David \pn* \pn Uriah\pn* i riwei, “Tam u vaḡavaḡai da u nei. Aiwai aubaina eḡa uta nae am au numa?”   
\p
\v 11 \pn Uriah\pn* \pn David \pn* i riwei i pa, “Parivainuaḡana bokisina, mai \pn Israel\pn* ma \pn Judah\pn* ai sorodia au numa gara e matamatave. Au bada \pn Joab\pn* ana sorodia maiteni au wapu i rauḡaravu, wei lamna aubaina eḡa ata nae au numa da ata am ma ata uma ma awau maiteni ata matave. Lamna eḡa ana kauei, eḡateni!”   
\p
\v 12 Anina ma \pn David \pn* \pn Uriah\pn* i riwei, “Weka ma mae amadodo ma au maratom ana paritawana-melem.”  
\p \pn Uriah\pn* au \pn Jerusalem\pn* i mae da au pom ḡela.  
\v 13 Ma \pn David \pn* \pn Uriah\pn* i rauḡorei da maiteni i am ma i viuma-buai. Wate waguvarai \pn Uriah\pn* i opu \pn David \pn* ana taunola awarii da ana au aravi i matave; eḡa ita nae ana au numa.   
\p
\v 14 Ma ubaubanaina \pn David \pn* pepa i girumi ma i paritawanei \pn Joab\pn* awarina.  
\v 15 Pepa au orana i giruma i pa, “Mepa ḡavia potopotona kampa \pn Uriah\pn* ma terei ma am sorodia ma tere-opunei da tauna ava ina mae ma ina kero ma ina iraḡe.”   
\p
\v 16 \pn Joab\pn* \pn Rabbah\pn* taona i vivineneḡanei da i aramanei mepa ḡavia i virewapana kaua ma kampa \pn Uriah\pn* i terei.  
\v 17 Ḡavia taonei i opui ma \pn Joab\pn* ana sorodia maiteni i viḡavia ma \pn David \pn* ana sorodia ḡelaui i viraḡeni. Taui \pn Uriah\pn* oroto \pn Hitti \pn*ei maiteni i viraḡeni.   
\b  
\p
\v 26 Ma \pn Uriah\pn* awana riwana i vaia da awana \pn Uriah\pn* i ʼraḡe ma i touei ma i moguei.  
\v 27 Maranai i mogu-vorovei \pn David \pn* rava i paritawanei da i neiai ana au numa da awana ḡelauna, ma tauna \pn David \pn* natuna orotona i ḡuni. Wate \pn David \pn* aiwai i kauei, \nd Bada\nd* eḡa ita vinuaiaiei.   
\c 12  
\s1 Peroveta Nathan David i eni  
\p
\v 1 \x + \xo 12:1 \xt Psa 51\x*Anina ma \nd Bada\nd* peroveta \pn Nathan\pn* i paritawanei \pn David \pn* awarina ma i riwei i pa, “Nelara ruaḡa au taon tagogina i mae, oroto tagogi manemanena ma maumaurana ma gelauna molamolakana.  
\v 2 Ravana manemanena awarina sipu ma bulumakau maḡamaḡaui.  
\v 3 Wate ravana molamolakana sipu natuna wavinena i gimarai, ma natunatuna maiteni i ḡamoi da i rata, molamolakana ana sipu tagotago. Ana lam momoḡina sipu i aniani ma waira ana au kelaka i umaumai ma au arona i matamatave, wei lamna me tauna natuna guguinina.   
\p
\v 4 —Marina taomana i nei oroto manemanena ana au numa, ma oroto manemanena eḡa ita ḡoei da ana sipu bo bulumakau ita vunui da ana taomana ana lam ita vokaukauei. Eḡa, tauna oroto molamolakana ana sipu natuna wavinena i vunui ma i vitavi ma ana taomana i verei.”   
\p
\v 5 Nai maranaina \pn David \pn* i meji guratana ma \pn Nathan\pn* awarina i ḡaiawa, “\nd Bada\nd* lawalawaina wavanei a ririwa da aiai wei kauana i kauei anina ina iraḡe!  
\v 6 Kaua apoapoe kaukauana i kauei lamna aubaina sipu ḡaubona 4, orotona molamolakana ina verei.”   
\p
\v 7 Anina ma \pn Nathan\pn* \pn David \pn* i riwei, “Tam nai ravana! Wei lamna aiwai \nd Bada\nd* \pn Israel\pn* ana God i riwei, ‘A vinem da \pn Israel\pn* ana gulau ma \pn Saul\pn* au urana a vaitawanem.  
\v 8 Ma am bada \pn Saul\pn* ana vibadana ma ana buderi a vere-tawanem ma awawana au uram a terei. Ma nanare a terem da \pn Israel\pn* ma \pn Judah\pn* u vibadei. Mepa da wei anatapui i muomuo ḡuratana awarim, tagotagogina au tepana ata viaitepatepani.  
\v 9 Aiwai aubaina riwau bagibagina u rau-aḡaiḡaiei? Aiwai aubaina wei kauana apoapoena u kauei? \pn Uriah\pn* \pn Hitti \pn*ei sodei u piaḡi; awana mai \pn Ammon\pn* ai sodei u viraḡeni. Ma awana u vaia da awam.  
\v 10 U rau-aḡaiḡaieu ma \pn Uriah\pn* awana u vaia da awam lamna aubaina am au numa viḡaiḡaiawa ina mae-nonoa.’   
\p
\v 11 —\nd Bada\nd* wei e ririwei, ‘Tau aburuna ava da apoapoena ana neiai am au numa. Au matam awawam ana vaia ma oroto au ririvam ana verei. Ma tauna awawam maiteni ina matave, patara au matai.  
\v 12 Tam u kauana-ḡovaḡei wate tau madeḡai ana kauei, mai \pn Israel\pn* au matai.”   
\p
\v 13 \pn David \pn* \pn Nathan\pn* i riwei, “Tau, \nd Bada\nd* awarina a kauana-boai!”  
\p \pn Nathan,\pn* \pn David \pn* i riwei, “Ee wate God am apoapoe e vaivai-tawanei. Tam eḡa ma iraḡe.  
\v 14 Wate kaua apoapoena u kauei ma lamnei \nd Bada\nd* u vijiboḡa-kauei lamna aubaina natum ina iraḡe.”   
\p
\v 15 \pn Nathan\pn* i nae ana au numa. Ma \nd Bada\nd* doria i paritawanei \pn David \pn* ma \pn Uriah\pn* awana, natui awarina ma i doria kaua.  
\v 16 \pn David \pn* i raupari guratana God awarina natuna aubaina. Am i voterei ma i rui ana au numa ma au debidebi i matamatave.  
\v 17 Ana numa babadai i nei awarina, da au debidebi ita voepai ma maiteni ita am, wate i geduai.   
\p
\v 18 Aupom 7 au murina tevera i ʼraḡe ma ana numa babadai i rovo da \pn David \pn* eḡa ita pariverei. Taui ava i babani vivira i pa, “Maranai tevera lawalawaina \pn David \pn* eḡa ita rautaniḡaneta ma marina menanare tana riwanei da natuna i ʼraḡe? Mepa da ina viapoapoena-melei!”   
\p
\v 19 \pn David \pn* i ʼnanai ana taunola i pari-ararava ma i aramanei da natuna i ʼraḡe.  
\p Ma i paridadana, “Tevera i ʼraḡe bo?” Ma taui i paribelei, “Ee tauna i ʼraḡe.”   
\p
\v 20 Anina ma \pn David \pn* debidebiei i vomairi ma i toa ma i vigara ma monamona gabugabui i toai ma i nae au numa gara da i voepaepa. Ma i nae me au numa ma lam i vibaḡei da i neiai ma i am.   
\p
\v 21 Ana numa babadai i baiei ma i riwa, “Maranai tevera lawalawaina, tam u uji ma u mogu, ma tevera i ʼraḡe, tam u vomairi da e amam!”   
\p
\v 22 \pn David \pn* i paribelana, “Ee tau a uji ma a mogu maranai natu lawalawaina. A notai da \nd Bada\nd* ina rau-nuapoapoeleu ma natu ina lawana.  
\v 23 Wate marina i ʼraḡe aiwai aubaina ana u uji? Ana neiana-meleai bo? Amapo ana nae awarina wate tauna eḡa ina nei awariu.”   
\p
\v 24 Anina ma \pn David \pn* awana \pn Bathsheba\pn* i vinuaubai ma maiteni i matave. Ma tevera orotona i ḡuni ma \pn David \pn* i ḡorei \pn Solomon\pn*. \nd Bada\nd* tevera nuanuana i vaia,  
\v 25 ma lamna aubaina \nd Bada\nd* \w peroveta|lemma="Peroveta"\w* \pn Nathan\pn* i paritawanei da tevera wavana i ḡorei \pn Jedidiah\pn*\f + \fr 12:25 \ft Wei anona Bada ana nuavainana\f*.   
\b  