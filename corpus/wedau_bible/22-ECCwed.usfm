\id ECC - Wedau 
\h Ecclesiastes - Tauviararamana 
\toc1 Ecclesiastes  Tauviararamana 
\toc2 Ecclesiastes - Tauviararamana 
\mt1 Ecclesiastes  
\mt2 Tauviararamana  
\is1 Pariverena  
\ip Aiai da wei bukana i giruma lamna eḡa wavana tata aramanei. Wate rava ḡelaui e ririwa da gulau Solomon i girumi. Ma aiai i girumi lamna anina da rava araramanina. E ririwa da wavana lamna \em tauviararamana.\em* Aubaina purapura vopiripirii e bababaniei. Rava maḡamaḡaui God eḡa ita aramanei aubaina da i ḡoei da ina baiei da aiwai e tuputupua. Wate anona eḡa ita nenelaḡai. Tauviararamana wei ravai ai nota e ririweta. Mara ḡelauna rava aiwai i kaukauei lamna eḡa anoi Ma e ririweta da wei kauai lamna me ive tata viaḡaḡei. Rava i nelaḡai da lawana wei au dobuna lamna anona eḡa aiwai.  
\ie  
\c 1  
\s1 Tauviararamana ana giu  
\p
\v 1 Wei lamna tauviararamana, \pn David \pn* natuna, mai \pn Israel\pn* ai gulau ana viararamana;   
\q1
\v 2 Tauviararamana i riwa, “Anona eḡa!  
\q2 Anatapuna kwakwavina!”   
\q1
\v 3 Ma nolanola da ma magura ma anona aiwai?   
\q1
\v 4 Kimta e nenei ma e nenae,  
\q2 wate dobu maemaena e mamae.   
\q1
\v 5 Madeḡa e gogogo ma e arearere,  
\q2 ma e wanawanavirai da ina vikarena-melei.   
\q1
\v 6 Kariwabu e ḡotaḡota,  
\q2 rauanaḡa e opuopu,  
\q1 e kwavikwaviviro  
\q2 ma e wanawanavirai da ina vikarena-melei.   
\q1
\v 7 Waira anatapui au boga e opuopu,  
\q2 wate boga eḡa ita oaoai.  
\q1 Waira matanei,  
\q2 e ḡaiḡairai ma e nenae me au matana.   
\q1
\v 8 Kaua anatapuna i viʼnigarigari,  
\q2 menanare tana riwa nei?  
\q1 Matata eḡa melanai ina inana iaua;  
\q2 Taniḡata eḡa melanai ina nonora iaua.   
\q1
\v 9 Aiwai wariaḡa i tupua ina tupua me,  
\q2 aiwai wariaḡa i kauei ina kauana-melei.  
\q2 Eḡa aiwai, kaua vouna wei au dobuna!   
\q1
\v 10 E ririwa, “Ona inanai! Wei kaua vouna.”  
\q2 Wate eḡa! Wei kaua maemaena;  
\q2 wariaḡana, muriai da ta tupua.   
\q1
\v 11 Kaua wariaḡa i tuputupua, eḡa aiai ita notanotai.  
\q2 Ma kaua marina da muriai e tuputupua, eḡa aiai ina notai.   
\s1 Nuaulaula anona eḡa  
\p
\v 12 Tau lamna tauviararamana ma \pn Israel\pn* ai gulau au \pn Jerusalem\pn*.  
\v 13 Orau a terei da aiwai anatapuna au dobu e tuputupua, nuaulaulei ana girumi. Ma a aramanei da God vita ḡaeḡaena rava i verei.  
\v 14 Aiwai e tuputupua au dobu a vinua-notenotei ma a inanai da;  
\q2 anatapui anona eḡa, kwakwavina. Ive ava ta viviaḡaḡei.   
\q1
\v 15 Aiwai barabarai amapo eḡa ma vojijimana-melei,  
\q2 aiwai awarim eḡa, lamna menanare ma iavanei.   
\p
\v 16 Au orau a riwa, “Tau a nuaulaula guratana,  
\q2 eḡa me aiai ḡelauna au \pn Jerusalem\pn* i vivigulau nanare.  
\q2 A ʼramanei nuaulaula aiwai ma aramana aiwai.  
\v 17 A ḡoei da ata aramana-kauei nuaulaula aiwai ma bua ma opa aiwai.  
\q2 Wate a aramanei da wei lamna me ive a viviaḡaḡei.   
\q1
\v 18 Aubaina au nualaula e rarata, mae-boaboa e rarata  
\q2 au aramana e rarata, au nuabola e rarata.”   
\c 2  
\s1 Vinuaiaiana-melana lamna anona eḡa.  
\p
\v 1 A vinotanota a pa, “Abeka nuaiai ana baiei, ana raudadani, da i aii bo eḡa.” Wate a nelaḡai da wei lamna kwakwavina.  
\v 2 Lamna aubaina a riwa da kaka labalababa ma erawa lamna bua. Ma erawana aiwai aiaina e vereverem?  
\v 3 Nuaulaula a ḡoana-guratei, ma a ḡoei da wine ata umai da orau ita telatela ma kaua opaopai ata kauei, da ata aramanei metauna i aii rava au dobu awari, maranai mara tupona ava au dobu e mamae.   
\p
\v 4 Kaua ḡaeḡaei a vikarei, au numa ḡaeḡaei a voa-naiei ma grape wapui a paewi.  
\v 5 Wapu da peipei a kauei ma ai uauai tapuna ma tapuna a paewi.  
\v 6 Dogo a ḡarai da garewa ma wapaketa i vojijini, lamnei wei wapui a vivituvanei.  
\v 7 Awariu taunola au numa tuputupuai, ma taunola maḡamaḡaui nelarai ma waivinei a gimarai. Au bulumakau ma sipu i maḡa guratana eḡa me aiai ḡelauna au naona au \pn Jerusalem\pn* nanare.  
\v 8 Awariu gold ma silver gaegaena ma nanare dobuḡela gulaui ai via. Tauwela nelarai ma waivinei a vimaiei ma guguini inanai aiaii a vivaneiai au numa, au ani vieraerawa. Aiwai a ḡoeḡoei ana tapuna awariu.  
\v 9 Tau a maura ma a vipurapura kaua eḡa me aiai ḡelauna au Jerusalem nanare. Ma wei anatapuna au orana au nuaulaula i mae-kaua.   
\q1
\v 10 Aiwai a inanai ma a rauoḡarei a vaia,  
\q2 anatapuna a notai da ita vinuaiainiu.  
\q1 Au nola anatapui a kauana-kauei,  
\q2 ma nuaiaina lamna au nola maiana.   
\q1
\v 11 Anina ma aiwai anatapuna a voavoai ma a polepolei, a vinua-notenotei  
\q2 ma a aramanei da wei anatapui lamna anona eḡa,  
\q1 lamna me ive ata viviaḡaḡei wei au dobuna  
\q2 amapo eḡa aiwai tana vaia.   
\s1 Nualaula i aii eḡa me bua  
\q1
\v 12 Nuaulaula, bua ma opa anoi a vinua-notenotei.  
\q2 Gulau ana raviepaia, aiwai ḡelauna ina kauei?   
\q1
\v 13 Ma aramanei da nuaulaula i aii kaua eḡa me opa,  
\q2 ma lalalaina i aii kaua eḡa me gimtona.   
\q1
\v 14 Rava nuaulaulana matana au kolana e mamae  
\q2 wate opaopana waguwaguvareina e bababara.  
\q1 Ma aramanei da ravai ruaḡai ai damona tagogi.   
\p
\v 15 A vinua-notanota a pa, “Tau ma opaopana ai damona tagogina.  
\q2 Au nuaulaula aiwai ḡelauna ina vereu?”  
\q1 Au nota a pa, “Wei maiteni anona eḡa.”   
\q1
\v 16 Rava nuanuaulaulai lamna me rava opaopai  
\q2 amapo nai ravaii nuanuata ina vuru.  
\q2 Kapore! Rava nuaulaulauna ma rava opaopana e irairaḡe.   
\p
\v 17 Tau lawana a geduaiei, au dobu aiwai anatapuna ta kaukauei iniviara ava e verevereta. Anatapuna kwakwavina, me ive taviviaḡaḡei.   
\s1 Bagibagi ḡaeḡaena eḡa anona  
\p
\v 18 Anatapuna au dobu a polepolei a geduaiei, aubaina nai ana voterei, da rava au muriu e nenei aubaii.  
\v 19 Ma aiai i aramanei da tauna rava nuaulaulauna bo rava opaopana? Wate tauna aiwai a polepolei ma au aramanei a vitupui ina vaia. Wei anona eḡa.  
\v 20 Au bagibagi anatapuna wei au dobuna a notai ma orau i peu.  
\v 21 Aubaina rava ana nuaulaulei ma ana aramanei i nola kaua, da i maura ma anatapunana ina voterei da rava gelauna, eḡa taunoleina ina vaia.  
\v 22 Marana patapatai nola ma nuabola inina e viviarei au dobu ma aiwai ina vitupui?  
\v 23 Tauna ana nola da iniviara ma nuabola; waguvarai maiteni eḡa ita matamatave. Wei maiteni eḡa anona.   
\p
\v 24 I aii da rava ita am ma ita uma ma ana nola ita vinuaiaiei, ma a inanai da vinuaiai lamna God uranei.  
\v 25 Aubaina God eḡa. Lamna eḡa am ma eḡa nuaiai.  
\v 26 Aiai God e vivinuaiaini, God tauna nuaulaula, aramana ma nuaiai, e vereverei. Wate ḡoa apoapoe ravana ana nola i verei da mane ma maura ḡaeḡaena ina vitupui, Wate God nai maurana ina vaivaitawanei ma aiai e vivinuaiaini ina verei. Ḡoa apoapoe taukauei ai nola lamna kwakwavina, me ive i taviviaḡaḡei!   
\c 3  
\s1 Aiwai anatapui ai au mara e tuputupua  
\q1
\v 1 Mara ma iri i terei da aiwai anatapui au dobu ai au mara e tuputupua.   
\b  
\q2
\v 2 Vinatuna ana mara ma iraḡe ana mara  
\q2 paewa ana mara ma tuaruta ana mara.   
\q2
\v 3 Viraḡena ana mara ma vilawana ana mara,  
\q2 amrika ana mara ma voa ana mara.   
\q2
\v 4 Tou ana mara ma kaka ana mara,  
\q2 mogu ana mara ma ara ana mara.   
\q2
\v 5 Ḡaima viorerena ana mara ma tama melanana ana mara,  
\q2 taragwaba ana mara ma eḡa taragwaba ana mara.   
\q2
\v 6 Baia ana mara, ma baia voterena ana mara,  
\q2 ma purapura vojijinana ana mara ma purapura vineboana ana mara.   
\q2
\v 7 Sika ana mara ma popo ana mara,  
\q2 genuana ana mara ma babani ana mara.   
\q2
\v 8 Nuavaina ana mara ma ḡoaḡai ana mara  
\q2 viḡaiḡaiawa ana mara ma nuauba ana mara.   
\b  
\c 4  
\b  
\q1
\v 9 Rava ruaḡa i aii eḡa me rava tagogi,  
\q2 aubaina taui ina viagu vivira ma maura ina nelaḡai.   
\q1
\v 10 Mepa da tagogi ina peu, turana e mamae da ina voepai.  
\q2 Wate tam ainelam ma u peu lamna i apoapoe kaua,  
\q2 aubaina kampa eḡa aiai da ina voaguim.   
\q1
\v 11 Ma nanare mepa da rava ruaḡa i matave tagogi, taui eḡa inii ina ubauba.  
\q2 Rava tagogi menanare ainela ina vibolabola-melei?   
\q1
\v 12 Am ḡavia, ainelam ina viḡaviem ma ina vovaiubaim, wate maranai taumi ruaḡami e viviḡaviem amapo ona vobelei.  
\q2 Ma rava tonuḡa i virewapana kaua me ḡurava barawa tonuḡei metametanana.  
\q2 Wei ḡuravana viaituinana ma kauana-avei.   
\b  
\c 5  
\q1
\v 10 Aiavoi mane nuanuai e vaivaia eḡa melanai nuanuai ina rauei;  
\q2 aiavoi e ḡoeḡoei da ina vipurapura;  
\q2 taui eḡa melanai ai rauoḡara anatapuna ina vaia.  
\q2 A inanai da wei anona eḡa.   
\b  
\q1
\v 11 Maranai am maura e rarata,  
\q2 lamna maranai patara e ḡeḡetai da e amam vereverem.  
\q1 Wate wei maurana aiwai aiaina e vereverem?  
\q2 Eḡa aiwai, anina e viatataim da tam maumauram, wate rava ḡelauna am maura ina tawanei aubaim.   
\b  
\q1
\v 12 Taunola e amam kaua bo eḡa,  
\q2 wate e matamatave kaua.  
\q2 Mane ravana eḡa nanare, tauna ana maura e notanota-maratomei.   
\q1
\v 13 Au dobu kaua apoapoe kaukauana a inanai;  
\q2 Mane ma purapura ravana ana maura au anara e tereterei muriai aubaina. Wate wei lamnei, ana nuabola ḡaeḡaena i tuarui.   
\q1
\v 14 Ana mane ma ana maura i kauana  
\q2 labalababai ma anatapuna i vine-boai.  
\q2 Natuna eḡa ana buderi ita terei.   
\q1
\v 15 \x + \xo 5:15 \xt Job 1:21\x*Menanarena dobuna ta ruinei  
\q2 nanarena tana nae me, kovakovata ma ana ura kwakwavita.  
\q1 Amapo eḡa ata purapura, ta vopolepolei tana vinimavoei.   
\b  
\c 7  
\q1
\v 15 Au lawana kwakwavina au orana kaua ruaḡa a inanai;  
\q2 Rava aiaina \nd Bada\nd* ana nola e kaukauei iʼraḡe laḡilaḡina  
\q2 ma ḡoʼapoapoe taukaueina God ana tarawatu e viviaigai wate ana lawana i manawa.   
\q1
\v 16 Lamna aubaina eḡa ma viḡoa aiaina guratana bo ma vinuaulaula guratana,  
\q2 mepa da ma viraḡena-melem.   
\q1
\v 17 Wate nanare, eḡa ma vitaniḡapota guratana  
\q2 ma eḡa ma opa;  
\q1 eḡa ita ai da ma iraḡe muriai da am mara.   
\q1
\v 18 I aii mepa da wei riwai bagibagina ma nonori  
\q2 Aiai God e vivivirei lamna ina paina-melei  
\q2 da wei kauai ruaḡai eḡa ina kauei.   
\b  
\q1
\v 19 Rava nualaulaunana tagogi rewapana ḡaeḡaena ina verei  
\q2 eḡa me gulagulau 10 au taon.   
\b  
\q1
\v 20 Riwa kaua! Weka au dobu eḡa aiai tagogi kaua aiaii ava taukaueina.  
\q2 Ma eḡa ḡoʼapoapoe ita kaukauei.   
\b  
\c 8  
\p
\v 16 A ḡoei da nuanuau ita ulaula lamna aubaina rava ai mae au dobu a inanai, ma lamnei a aramanei da marai ma waguvarai eḡa matave kaua.  
\v 17 God aiwai i kaukauei eḡa ata aramana dadanei. Ma voguratei da ma nelaḡai, wate amapo eḡa ma aramanei. Nuaulaulai e ririwa da i aramanei, wate eḡateni dadana.   
\b  
\c 11  
\s1 Ami au vilaraga ona vinuaiai  
\q1
\v 9 Laralaraga, ami vilaraga ona vinuaiaiei.  
\q2 Nuanuami ina morelana ami au vilaraga.  
\q2 Orami ma matami ana rauoḡara ona kauei.  
\q1 Wate ona aramanei da aiwai o kaukauei  
\q2 God ina etaremi, anatapuna aubaina.   
\q1
\v 10 Lamna aubaina nuabola au murimi ona terei ma tupuami ona paina-melei,  
\q2 aubaina amapo eḡa ona vilaraga nonoa.   
\c 12  
\q1
\v 1 Ami au vilaraga, taukauemi eḡa nuanuami ina vuru,  
\q2 muriai da nuabola ona nelaḡai;  
\q1 maranai magura i tuḡereḡerei,  
\q2 ma ona riwa, “Lawana marina eḡa ita ai!”   
\q1
\v 2 Lamna maranai madeḡa, nawaravi ma ubona ina ḡuvai,  
\q2 ma apau ina nememei da mara ina ḡuva-nonoei.   
\q1
\v 3 Anina ma nimami, taugagaloemi ina sisi  
\q2 aemi marina vivirewapanana ina vokokokara.  
\q1 Ivomi ina viruaḡa da ami lam eḡa ona uta gwadagwadai,  
\q2 matami ina vinawanawa da eḡa ona inana kaua.   
\q1
\v 4 Taniḡami ina pota da gugura au etanai eḡa ona nonori,  
\q2 kiu ina logologoi ina ravidagudaguimi wate ai wela anatapui ina amoa.   
\q1
\v 5 Taukauemi ona vinuanotenotei:  
\q2 Maranai aidamo ona gagatei ma babara ona rovoei,  
\q2 maranai kora ina tonaimi me rei talana,  
\q2 ma tam ma gwaḡa-nae me kapau e gwaḡagwaḡa-nae iraḡe aubaina.  
\q2 Erawa ma morelana anatapui ina kwa. Tauta kokoaḡa ta tuḡereḡerei ma tou ina vikarei au doa.   
\q1
\v 6 Taukauemi ona vinuanotei,  
\q2 muriai da lavutu ḡuravana ina wanautuini,  
\q1 bo nau goldei ina wanawamai  
\q2 ma reduḡoru ina wanakabakabari.   
\q1
\v 7 Ma tupuami ina naeme au doa  
\q2 ma aruami ina naeme God, tauverena awarina.   
\b  
\q1
\v 8 Tauviararamana i riwa, “Anona eḡa! Anona eḡa!  
\q2 Anatapuna anona eḡa.”   
\s1 Damona, God ma vivirei ma riwana ma voteletelei  
\p
\v 9 Tauviararamana nuanuana i ulaula kaua, ma aiwai i aramanei rava i viararamani. Riwa nuaulaulaui maḡamaḡaui i ʼavi ma i girumei ma i rereḡa-kauei.  
\v 10 Tauna riwa vinuaubana i baiei ma aiwai i girumi lamna jijimanina ma ririwa-kauana.   
\p
\v 11 Tauviararamana riwai lamna me kwapu ma riwa nuaulaulai i gam me tutu, nuanuam ita tonatonai. Wei anatapuna \nd Bada\nd* i vereta.  
\v 12 Anina natu, ma aramanei da kaua ḡelaui ma inana-kauei. Buka girumai eḡa ina kwa ma giruma ḡiriḡiri i vinigarigari.   
\q1
\v 13 Wei anatapui au murina.  
\q2 Riwa tagogiava ma aramanei:  
\q1 God ma vivirei ma ponana ma voteletelei.  
\q2 Wei lamna aubaina rava i vitupui.   
\q1
\v 14 God ata kaua anatapui govagovaḡai,  
\q2 aiaii bo apoapoe, ina kovoḡi.   